Справа № 503/1848/24
Провадження № 3/503/1558/24
ПОСТАНОВА
ІМЕНЕМ УКРАЇНИ
19 серпня 2024 року м. Кодима
Суддя Кодимського районного суду Одеської області Калашнікова Т. О, розглянувши у відкритому судовому засіданні в залі суду матеріали справи про притягнення до адміністративної відповідальності ОСОБА_1, ІНФОРМАЦІЯ_1, громадянина України, проживаючого у АДРЕСА_1, непрацюючого,
за ч. 1 ст. 204-1 Кодексу України про адміністративні правопорушення,
ВСТАНОВИВ:
Як встановлено судом, 12.08.2024 року о 01 год. 30 хв. ОСОБА_2 незаконно намагався перетнути державний кордон України на вихід з України в Республіку Молдова в районі пп/зн 0278 на напрямку с. Лабушне (Україна) - с. Совєтське (Республіка Молдова) на відстані до 5000 метрів від лінії державного кордону України, поза встановленими пунктами пропуску через державний кордон України з документами, що посвідчують його особу, чим порушив вимоги ст.9 ЗУ «Про державний кордон України», тим самим вчинив правопорушення, передбачене ч. 1 ст. 204-1 КУпАП.
У судове засідання ОСОБА_2 не зʼявився, про дату, час та місце розгляду адміністративної справи ознайомлений під особистий підпис у протоколі під час його складання та шляхом доставки повідомлення за допомогою додатку «Viber» в електронному вигляді. Ця обставина підтверджується роздруківкою довідки про доставку відповідного повідомлення. Натомість, ОСОБА_2 в заяві, що міститься в матеріалах справи, свою вину у спробі незаконного перетину державного кордону України визнав та просив розглянути справу у його відсутність. Разом з тим, рішеннями Європейського суду з прав людини визначено, що сторона, яка задіяна в ході судового розгляду справи, зобовʼязана з розумним інтервалом часу сама цікавитися провадженням у її справі, добросовісно користуватися належними їй процесуальними правами та неухильно виконувати процесуальні обовʼязки. Зокрема, Європейський суд з прав людини в рішенні від 07.07.1989 року у справі «Юніон Аліментаріа Сандерс С. А. проти Іспанії» зазначив, що заявник зобовʼязаній демонструвати готовність брати участь на всіх етапах розгляду, що стосуються безпосередньо його, утримуватися від використання прийомів, які повʼязані із зволіканням у розгляді справи, а також максимально використовувати всі засоби внутрішнього законодавства для прискорення процедури слухання.
Враховуючи вищевикладені обставини, така процесуальна поведінка особи, яка притягується до адміністративної відповідальності, розцінюється як спроба уникнення адміністративної відповідальності.
Крім того, відповідно до положень ч. 2 ст. 268 КУпАП при розгляді справ про адміністративні правопорушення, передбачені ст.204-1 цього ж Кодексу присутність особи, яка притягується до адміністративної відповідальності, не є обовʼязковою.
У звʼязку з цим, вважаю за можливе розглянути дану справу у відсутність ОСОБА_2 враховуючи, що за таких обставин, його права та законні інтереси жодним чином не будуть порушені.
Крім особистого визнання, вина ОСОБА_2 у вчиненні адміністративного правопорушення, передбаченого ч.1 ст. 204-1 КУпАП, підтверджується даними протоколу про адміністративне правопорушення серії ПдРУ № 000625Е від 12 серпня 2024 року, в якому зафіксовано факт спроби незаконного перетинання державного кордону України; рапортом помічника начальника ВПС «ІНФОРМАЦІЯ_2» - (з адміністративно-юрисдикційної діяльності) начальника групи капітана ОСОБА_3, письмовим поясненням ОСОБА_2 від 12.08.2024 року, в якому він підтвердив, що дійсно мав намір перетнути державний кордон України до Республіки Молдова, з метою подальшого пересувння до Румунії.
Дослідивши, оцінивши та проаналізувавши письмові докази, які містяться в матеріалах справи з точки зору їх належності, допустимості та достатності, суддя дійшов до переконання про наявність вини ОСОБА_2 у вчиненні адміністративного правопорушення, передбаченого ч.1 ст.204-1 КУпАП.
З огляду на вищевикладене, враховуючи характер вчиненого правопорушення, особу порушника, ступінь його вини, ту обставину, що в Україні діє військовий стан, вважаю за доцільне застосувати до нього адміністративне стягнення у виді штрафу у максимальному розмірі, що встановлений санкцією ч.1 ст.204-1 КУпАП, що, за вищевказаних обставин, за своїм видом та мірою відповідає завданню та меті накладення адміністративного стягнення і є необхідним та достатнім для виховання особи, яка вчинила адміністративне правопорушення, а також сприяє запобіганню вчиненню правопорушень як самим правопорушником, так і іншими особами.
Керуючись ст.ст.33, 34, 40-1, ч.1 ст. 204-1, ст.ст.283-285 КУпАП, суддя
ПОСТАНОВИВ:
ОСОБА_1 визнати винним у вчиненні правопорушення, передбаченого ч.1 ст. 204-1 КУпАП, і застосувати до нього адміністративне стягнення у виді штрафу в розмірі 500 неоподатковуваних мінімумів доходів громадян, що становить 8500 (вісім тисяч пʼятсот) грн.
Розʼяснити правопорушнику, що штраф має бути сплачений ним не пізніше як через пʼятнадцять днів з дня вручення йому постанови, з наданням до суду в цей строк документа, який підтверджує його сплату. У разі несплати штрафу, постанову про його накладення буде звернуто для примусового виконання, а з порушника стягнуто подвійний розмір штрафу.
Стягнути з ОСОБА_1 судовий збір в розмірі 605 (шістсот пʼять) грн. 60 коп.
Постанова може бути оскаржена до Одеського апеляційного суду, через Кодимський районний суд Одеської області, протягом десяти днів з дня її винесення особою, яка притягується до адміністративної відповідальності та її захисником.
Суддя
Кодимського районного суду Т. О. Калашнікова
=== ENTITIES ===
1:10    CASE_NUMBER        503/1848/24
5:1     HEARING_DATE       19 серпня 2024
6:7     COURT_RAYON        Кодимського
6:34    COURT_OBLAST       Одеської
6:230   CITIZEN            України
9:23    ARR_DATE           12.08.2024
9:41    ARR_TIME           01 год. 30 хв.
9:140   BORDER_CNTRY       Республіку Молдова
9:174   ZNAK               0278
9:194   SETTL_FROM         Лабушне
9:203   SETTL_CNTRY        Україна
9:217   SETTL_TO           Совєтське
9:228   SETTL_CNTRY        Республіка Молдова
9:263   DIST               5000 метрів
14:194  PROTOCOL           ПдРУ № 000625Е
14:213  PROTO_DATE         12 серпня 2024
14:353  VPS                ІНФОРМАЦІЯ_2
14:581  BORDER_CNTRY       Республіки Молдова
14:634  BORDER_CNTRY       Румунії
19:142  RESOLUTION         штрафу
19:222  FINE               8500
24:1    COURT_RAYON        Кодимського

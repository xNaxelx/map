Справа № 938/489/24
Провадження № 3/938/304/24
ПОСТАНОВА
ІМЕНЕМ УКРАЇНИ
26 червня 2024 року селище Верховина
Суддя Верховинського районного суду Івано-Франківської області Джус Р. В., розглянувши у відкритому судовому засіданні адміністративний матеріал, який надійшов від відділу прикордонної служби «ІНФОРМАЦІЯ_1», ІНФОРМАЦІЯ_2
про притягнення до адміністративної відповідальності
ОСОБА_1, ІНФОРМАЦІЯ_3, громадянина України, місце народження: м Тисмениця, Тисменецький район, Івано-Франківська область, місце проживання: АДРЕСА_1, студента Прикарпатського національного університету імені В. Стефаника, непрацюючого, утриманців немає,
за вчинення адміністративного правопорушення, передбаченого ч.1 ст.204-1 Кодексу України про адміністративні правопорушення,
з участю: особи, яка притягається до
адміністративної відповідальності ОСОБА_1;
ВСТАНОВИВ:
згідно з протоколом про адміністративне правопорушення від 01.05.2024 ЗхРУ № 249206, 01.05.2024 о 20 год 30 хв. прикордонним нарядом «Контрольний пост» на напрямку 434 прикордонного знаку на відстані 20 км. від лінії державного кордону на території Зеленської обʼєднаної територіальної громади Верховинського району Івано-Франківської області на території відповідальності відділу прикордонної служби «ІНФОРМАЦІЯ_1», в межах контрольованого прикордонного району був затриманий гр. України ОСОБА_1 за спробу незаконного перетинання державного кордону поза встановленими пунктами пропуску через державний кордон України, чим порушив вимоги ст.ст.9,12 ЗУ "Про державний кордон України" від 04.11.1991, тобто вчинив адміністративне правопорушення, відповідальність за яке передбачено ч.1 ст.204-1 КУпАП.
Матеріали адміністративної справи відносно ОСОБА_1 за вчинення ним адміністративного правопорушення, передбаченого ч.1 ст.204-1 КУпАП надійшли до суду 27.05.2024, та відповідно до положень ч.2 ст.277 КУпАП, були призначені до розгляду цього ж дня.
Оскільки особа, яка притягається до відповідальності в судове засідання не зʼявилась, з метою належного повідомлення її про дату, час та місце розгляду справи, забезпечення можливості реалізації нею свого права на захист, розгляд справи було відкладено на 26.06.2024.
В судове засідання 26.06.2024 зʼявилася особа, яка притягається до адміністративної відповідальності ОСОБА_1.
Будучи допитаним у судовому засіданні, особа, яка притягається до адміністративної відповідальності, ОСОБА_1 вину у вчиненому правопорушенні не визнав. Пояснив, що 01.05.2024, перед іспитом та написанням дипломної роботи він поїхав відпочити, а саме здійснити похід в гори (гора Чивчин, Говерла, озеро Несамовите). Вирушив прямим рейсовим автобусом із м. Коломия до с. Буркут. Під час руху на блокпості, на околиці с. Бистрець автобус зупинили, де перевірили його документи. Після чого, йому повідомили, що для того, щоб продовжити маршрут далі, необхідно мати відповідний дозвіл. На що він відповів, що немає дозволу, так як не знав, про те, що потрібно мати, такий. Тоді йому повідомили, що його затримано за підозрою у спробі незаконного перетинання державного кордону. Далі він показав всі свої речі та надав телефон на перевірку. В телефоні та речах нічого підозрілого не знайшли. Однак, все рівно відносно нього склали протокол.
Зазначив, що жодних намірів перетинати державний кордон у нього, не було, він рухався по дорозі загального користування рейсовим автобусом, та мав зупинитися у колибі «У баби ОСОБА_2». Окрім цього зазначив, що з 14.03.2024 по 11.04.2024 він пройшов реєстрацію на складання НМТ (національний мультипредметний тест), складення якого призначено на 25.05.2024. Вказав, що на даний час він має довготривалі цілі на території України, та зовсім не має намірів перетинати державний кордон України. На підтвердження своєї позиції надав копії: студентського квитка, запрошення для участі в національному мультипредметному тесті № 0074311, памʼятку учасника НМТ, сертифікат національного мультипредметного тесту № 0074311.
Дослідивши матеріали справи про адміністративне правопорушення, заслухавши пояснення особи, яка притягається до адміністративної відповідальності, приходжу до наступного висновку.
Відповідно до ст.ст.245, 280 КУпАП завданнями провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом. Орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності, чи є обставини, що помʼякшують і обтяжують відповідальність, чи заподіяно майнову шкоду, чи є підстави для передачі матеріалів про адміністративне правопорушення на розгляд громадської організації, трудового колективу, а також зʼясувати інші обставини, що мають значення для правильного вирішення справи.
Відповідно до ст.251 КУпАП доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненням особи, яка притягається до адміністративної відповідальності, потерпілих, свідків, висновком експерта, речовими доказами, показаннями технічних приладів та технічних засобів, що мають функції фото і кінозйомки, відеозапису чи засобів фото і кінозйомки, відеозапису, які використовуються при нагляді за виконанням правил норм і стандартів, що стосується забезпечення безпеки дорожнього руху, протоколом про вилучення речей і документів, а також іншими документами.
Виходячи зі змісту положень ст.ст.254, 279 КУпАП розгляд справи про адміністративне правопорушення здійснюється щодо правопорушника та в межах протоколу про адміністративне правопорушення, який є єдиною підставою для притягнення особи до адміністративної відповідальності. Протокол про адміністративне правопорушення як підстава для притягнення особи до відповідальності та одних із засобів доказування у будь-якому разі повинен відповідати вимогам ст.256 КУпАП. За приписами КУпАП протокол про адміністративне правопорушення є важливим процесуальним документом, підставою для провадження у справі про адміністративне правопорушення, у якому викладається суть правопорушення, при доведеності складу якого в діях певної особи, вона може бути піддана заходам кримінально-правового впливу, різновидом якого є стягнення у справі про адміністративне правопорушення.
Відповідно до ч.2 ст.7 КУпАП провадження в справах про адміністративні правопорушення здійснюються на основі суворого додержання законності. Більш того, згідно ч.1 ст.7 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених Законом.
Відповідно до ч.1 ст.9 КУпАП адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Згідно ст.10 КУпАП адміністративне правопорушення визнається вчиненим умисно, коли особа, яка його вчинила, усвідомлювала протиправний характер своєї дії чи бездіяльності, передбачала її шкідливі наслідки і бажала їх або свідомо допускала настання цих наслідків.
Так відповідно до диспозиції ч.1 ст.204-1 КУпАП передбачено адміністративну відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Обʼєктивною стороною досліджуваного правопорушення, є перетин або спроба перетинання державного кордону України будь-яким способом поза пунктами пропуску або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади.
Субʼєктивна сторона незаконного перетинання державного кордону передбачає наявність прямого умислу, тобто виражається в навмисній формі вини, коли особа розуміє, що незаконно перетинає Державний кордон України, та бажає вчинити такі протиправні дії.
Відповідно, досліджуючи докази по даній справі, суд повинен встановити наявність в діях ОСОБА_1 факту спроби перетину ним державного кордону з України поза встановленими пунктами пропуску, та наявність прямого умислу на незаконний перетин державного кордону.
Так, охорона державного кордону України є невідʼємною складовою загальнодержавної системи захисту державного кордону і полягає у здійсненні Державною прикордонною службою України на суші, морі, річках, озерах та інших водоймах, а також Збройними Силами України у повітряному та підводному просторі відповідно до наданих їм повноважень заходів з метою забезпечення недоторканності державного кордону України.
Державний кордон України це лінія і вертикальна поверхня, що проходить по цій лінії, визначає межі державної території України, просторові рубежі дії державного суверенітету України. Охороною Державного кордону України займається Державна прикордонна служба України.
Згідно статей 1,3 Закону України «Про державний кордон України», державним кордоном України є лінія і вертикальна поверхня, що проходить по цій лінії, які визначають межі території України - суші, вод, надр, повітряного простору. На суші він встановлюється по характерних точках і лініях рельєфу або ясно видимих орієнтирах.
Статтею 9 Закону України «Про державний кордон України» визначено порядок перетинання державного кордону України, який здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Пункт пропуску через державний кордон України - це спеціально виділена територія на залізничних та автомобільних станціях, автомобільних і пішохідних шляхах, в аеропортах (аеродромах), морських і річкових портах, включаючи частину їх акваторії (захищена повністю або частково огороджувальними гідротехнічними спорудами чи обʼєктами природного походження), з комплексом будівель, споруд і технічних засобів, на якій здійснюються прикордонний, митний контроль, інші види контролю і пропуск через державний кордон України осіб, транспортних засобів, вантажів та іншого майна. Положення про пункти пропуску через державний кордон України затверджується Кабінетом Міністрів України.
Відповідно до статті 12 Закону України «Про державний кордон України» пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України.
На підтвердження вини ОСОБА_1 у вчиненні, передбаченого ч.1 ст.204-1 КУпАП адміністративного правопорушення, долучено:
- протокол про адміністративне правопорушення від 01.05.2024 ЗхРУ № 249206, згідно з яким 01.05.2024 о 20 год 30 хв. прикордонним нарядом «Контрольний пост» на напрямку 434 прикордонного знаку на відстані 20 км. від лінії державного кордону на території Зеленської обʼєднаної територіальної громади Верховинського району Івано-Франківської області на території відповідальності відділу прикордонної служби «ІНФОРМАЦІЯ_1», в межах контрольованого прикордонного району був затриманий гр. України ОСОБА_1 за спробу незаконного перетинання державного кордону поза встановленими пунктами пропуску через державний кордон України, чим порушив вимоги ст.ст.9,12 ЗУ "Про державний кордон України" від 04.11.1991;
- памʼятку щодо процесуальних прав особи, яка затримана в адміністративному порядку від 01.05.2024, з якої вбачається, що ОСОБА_1, відносно якого розпочато адміністративне провадження за вчинення адміністративного правопорушення, передбаченого ч.1 ст.204-1 КУпАП, доведено зміст процесуальних прав у відповідності до чинного законодавства України, яка підписана ОСОБА_1, особисто;
-письмові пояснення ОСОБА_1 від 01.05.2024, в яких він зазначив, що перед екзаменом він вирушив у подорож, наступним маршрутом: Івано-Франківськ-Коломия-Буркут- Микуличин-Буковель. У Буркуті планував підкорити гору ОСОБА_3, а перед цим переночувати у «У баби ОСОБА_2», після чого хотів поїхати до друзів у ОСОБА_4, згодом у ОСОБА_5, а звідти додому.
- письмові пояснення інспектора прикордонної служби 2 категорії водія відділу прикордонної служби «ІНФОРМАЦІЯ_1» ОСОБА_6, в яких він зазначив, що з 08.00 год 01.05.2024 по 08.00 год 02.05.2024 виконував наказ на охорону державного кордону в прикордонному наряді «Контрольний пост» на околиці с. Бистрець. Близько 20.30 год на околиці с. Бистрець, на напрямку 434 прикордонного знаку, на відстані 20000 м. від державного кордону України на території Зеленської ОТГ Верховинського району Івано-Франківської області, під час перевірки рейсового автобува «Коломия-Буркут» було виявлено 1 особу чоловічої статі, не місцевого жителя.
Під час перевірки документів та первинного опитування було встановлено, що виявленою особою являється громадяни України ОСОБА_1, ІНФОРМАЦІЯ_3, мешканець м. Тисмениця.
Виходячи із профілю ризику, а саме незаконного перетинання державного кордону України військовослужбовцями та військовозобовʼязаними громадянами України - особами чоловічої статі призивного віку (18-60 років), а також, зважаючи на те, що ОСОБА_1 не зміг пояснити та підтвердити мету руху в напрямку державного кордону України з Румунією, будучи особою призовного віку, вищевказаного громадянина було запрошено для складання адміністративно-процесуальних документів за вчинення адміністративного правопорушення, передбаченого ч.1 ст.204-1 КУпАП.
Однак, вказані докази не можуть вважатись такими, що беззаперечно доводять вчинення ОСОБА_1 умисних дій спрямованих на спробу перетину державного кордону України, поза встановленими пунктами пропуску.
Так, згідно протоколу про адміністративне правопорушення від 01.05.2024, ОСОБА_1 був затриманий прикордонним нарядом «Контрольний пост» відділу прикордонної служби «ІНФОРМАЦІЯ_1» у прикордонному контрольованому районі на відстані 20000 м. на напрямку 434 прикордонного знаку на території Зеленської обʼєднаної територіальної громади Івано-Франківської області.
Відповідно до ч.1 ст.22 Закону України «Про державний кордон України», з метою забезпечення на державному кордоні України належного порядку Кабінетом Міністрів України встановлюється прикордонна смуга, а також можуть установлюватися контрольовані прикордонні райони.
Згідно із ч.1 ст.23 Закону України «Про державний кордон України», у прикордонній смузі та контрольованому прикордонному районі в порядку, що визначається Кабінетом Міністрів України, встановлюється прикордонний режим, який регламентує відповідно до цього Закону та інших актів законодавства України правила вʼїзду, перебування, проживання, пересування громадян України та інших осіб, провадження робіт, використання повітряних суден, обліку та тримання на пристанях, причалах, базах для стоянки малих і спортивних суден і в пунктах базування самохідних та несамохідних суден, їх плавання та пересування у внутрішніх водах України.
Постановою Кабінету Міністрів України від 03.08.1998 року № 1199 «Про контрольовані прикордонні райони» Верховинський район Івано-Франківської області включено до переліку міст і районів, на території яких установлюються контрольовані прикордонні райони.
Постановою Кабінету Міністрів України від 27.07.1998 року № 1147 «Про прикордонний режим», на виконання вимог Закону України «Про державний кордон України», встановлено вздовж державного кордону на його сухопутних ділянках і вздовж берегів прикордонних річок, озер та інших водойм прикордонну смугу завширшки 5 кілометрів від лінії державного кордону, де встановлюється прикордонний режим, але не менше від ширини смуги місцевості, що розташована в межах від лінії державного кордону до лінії прикордонних інженерних споруд.
Також вказаною постановою встановлено спеціальний прикордонний режим та заборону вільного вʼїзду, перебування, проживання, пересування осіб і провадження робіт, не повʼязаних з обороною чи охороною державного кордону, в межах земельних ділянок шириною 30-50 метрів уздовж лінії державного кордону на суші, по берегу української частини прикордонної річки, озера або іншої водойми, а вздовж лінії державного кордону України з Російською Федерацією і Республікою Білорусь - шириною до 2 кілометрів, які надано в постійне користування військовим частинам Державної прикордонної служби для будівництва, облаштування та утримання інженерно-технічних і фортифікаційних споруд, огорож, прикордонних знаків, прикордонних просік, комунікацій.
Відповідно до пп.7,8 Положення про прикордонний режим, затвердженого Постановою Кабінету Міністрів України від 27.07.1998 року № 1147, громадяни України, іноземці та особи без громадянства вʼїжджають, перебувають, проживають, проваджують роботи і пропускаються у прикордонну смугу з дозволу відповідного органу Державної прикордонної служби, який безпосередньо виконує завдання щодо забезпечення недоторканності державного кордону у визначеній зоні відповідальності, за наявності документів, що посвідчують їх особу.
Громадяни України, іноземці та особи без громадянства вʼїжджають у контрольований прикордонний район, перебувають, проживають або пересуваються в його межах на підставі документів, що посвідчують їх особу.
Отже, саме перебування особи у Верховинському районі Івано-Франківської області, який є контрольованим прикордонним районом, на відстані 20 км. від державного кордону, що значно перевищує ширину прикордонної смуги, не є свідченням того, що особа мала на меті, будь-яким способом, незаконно перетнути державний кордон України.
Окрім того, у протоколі про адміністративне правопорушення не зазначено, які саме дії здійснював ОСОБА_1, з метою спроби незаконного перетину державного кордону України, та які б відповідали обʼєктивній стороні правопорушення, передбаченого ст.204-1 КУпАП. Працівниками прикордонної служби не долучено до матеріалів справи ні речових доказів, ні фото, ні відео фіксації факту вчинення правопорушення.
Згідно фабули протоколу, ОСОБА_1 був затриманий прикордонним нарядом «Контрольний пост» відділу прикордонної служби «ІНФОРМАЦІЯ_1», однак доказів його затримання, матеріали справи не містять, протокол про адміністративне затримання не складався.
Так, у долучених до справи письмових поясненнях інспектора прикордонної служби 2 категорії водія відділу прикордонної служби «ІНФОРМАЦІЯ_1» ОСОБА_6, в яких він зазначив, що з 08.00 год 01.05.2024 по 08.00 год 02.05.2024 виконував наказ на охорону державного кордону в прикордонному наряді «Контрольний пост» на околиці с. Бистрець. Близько 20.30 год на околиці с. Бистрець, на напрямку 434 прикордонного знаку, на відстані 20000 м. від державного кордону України на території Зеленської ОТГ Верховинського району Івано-Франківської області, під час перевірки рейсового автобува «Коломия-Буркут» було виявлено 1 особу чоловічої статі, не місцевого жителя. Відтак, виходячи із профілю ризику, а саме незаконного перетинання державного кордону України військовослужбовцями та військовозобовʼязаними громадянами України на нього було складено протокол за вчинення адміністративного правопорушення, передбаченого ч.1 ст.204-1 КУпАП.
Натомість в письмових поясненнях особи, яка притягається до адміністративної відповідальності ОСОБА_1 від 01.05.2024, що долучені до матеріалів справи, та які були відібрані інспектором З. Кітляруком під час складення матеріалів, зазначив, що він перебував у прикордонному контрольованому районі з метою туризму.
Окрім цього, надаючи пояснення в судовому засіданні особа, яка притягається до адміністративної відповідальності ОСОБА_1 зазначив, що прибув до Верховинського району виключно з метою туризму, є студентом, не мав жодних намірів на спробу перетинання державного кордону України, а лише хотів відпочити перед здачею іспиту (національного мультипредметного тесту), складення якого мало відбутися 25.05.2024, що підтвердив копіями: студентського квитка, запрошення для участі в національному мультипредметному тесті № 0074311, памʼяткою учасника НМТ, сертифікатом національного мультипредметного тесту № 0074311.
Будь яких доказів, які б спростовували вказані пояснення та доводили, що він знаходився у Верховинському районі з метою майбутнього перетину державного кордону, уповноваженою особою, суду не надано. При цьому, як вбачається із матеріалів справи ОСОБА_1 був затриманий під час руху рейсовим автобусом по дорозі загального користування, не намагаючись обійти блокпост чи уникнути зустрічі із працівниками прикордонної служби.
Відповідно до ст.8 Конституції України, в Україні визнається і діє принцип верховенства права, а згідно ч.1 ст.9 Конституції України чинні міжнародні договори, згода на обовʼязковість яких надана Верховною Радою України, є частиною національного законодавства України.
Згідно до ст.62 Конституції України обвинувачення не може ґрунтуватися на доказах, одержаних незаконним шляхом, а також на припущеннях. Усі сумніви щодо доведеності вини особи тлумачаться на її користь.
Зазначене узгоджується і з практикою Європейського суду з прав людини, що сформульована у п.43 рішення Європейського суду з прав людини від 14.02.2008 у справі «Кобець проти України» (з відсиланням на п. 282 рішення у справі «Авшар проти Туреччини» (Avsar v. Turkey), згідно яких «доказування, зокрема, має випливати із сукупності ознак чи неспростовних презумпцій, достатньо вагомих, чітких та узгоджених між собою, а за відсутності таких ознак не можна констатувати, що винуватість обвинуваченого доведено поза розумним сумнівом».
З огляду на викладене, приходжу до висновку, що матеріали справи не містять обʼєктивних доказів того, що ОСОБА_1 була вчинена спроба перетину державного кордону України поза пунктами пропуску через державний кордон України.
Відповідно до п.1 ст.247 КУпАП провадження в справі про адміністративне правопорушення не може бути розпочато, а розпочате підлягає закриттю за відсутністю події та складу адміністративного правопорушення.
За таких обставин, враховуючи викладене та беручи до уваги ту обставину, що особами уповноваженими на складання протоколів про адміністративне правопорушення не надано достатніх, допустимих доказів, які б «поза розумним сумнівом» доводили що ОСОБА_1 здійснив спробу незаконного перетину Державного кордону України та доводили його винуватість у вчинені адміністративного правопорушення, передбаченого ч.1 ст.204-1 КУпАП, а сам по собі протокол про адміністративне правопорушення не може бути беззаперечним доказом вчинення ОСОБА_1 правопорушення, оскільки не являє собою імперативного факту доведеності вини, провадження в справі про адміністративне правопорушення відносно ОСОБА_1 підлягає закриттю за відсутності події і складу адміністративного правопорушення.
Керуючись ст.ст.9, 204-1, 245,247,251,252,280,283,284 КУпАП, суддя,
ПОСТАНОВИВ:
Провадження у справі про притягнення до адміністративної відповідальності ОСОБА_1 за ч.1 ст.204-1 КУпАП - закрити, у звʼязку з відсутністю в його діях складу адміністративного правопорушення.
Постанова може бути оскаржена в апеляційному порядку протягом десяти днів з дня її винесення шляхом подачі апеляційної скарги до Івано-Франківського апеляційного суду через Верховинський районний суд Івано-Франківської області.
Суддя Роман ДЖУС
=== ENTITIES ===
1:10    CASE_NUMBER        938/489/24
5:1     HEARING_DATE       26 червня 2024
6:7     COURT_RAYON        Верховинського
6:37    COURT_OBLAST       Івано-Франківської
6:194   VPS                ІНФОРМАЦІЯ_1
8:36    CITIZEN            України
8:65    BIRTH_SETTL        Тисмениця
8:76    BIRTH_RAYON        Тисменецький
13:60   PROTO_DATE         01.05.2024
13:71   PROTOCOL           ЗхРУ № 249206
13:86   ARR_DATE           01.05.2024
13:99   ARR_TIME           20 год 30 хв.
13:135  GUARD              Контрольний пост
13:165  ZNAK               434
13:201  DIST               20 км.
13:250  ARR_GROMADA        Зеленської
13:295  ARR_RAYON          Верховинського
13:317  ARR_OBLAST         Івано-Франківської
13:403  VPS                ІНФОРМАЦІЯ_1
13:482  CITIZEN            України
17:391  ARR_PLACE          на блокпості
17:405  ARR_PLACE          на околиці
37:51   PROTO_DATE         01.05.2024
37:62   PROTOCOL           ЗхРУ № 249206
37:91   ARR_DATE           01.05.2024
37:104  ARR_TIME           20 год 30 хв.
37:140  GUARD              Контрольний пост
37:170  ZNAK               434
37:206  DIST               20 км.
37:255  ARR_GROMADA        Зеленської
37:300  ARR_RAYON          Верховинського
37:322  ARR_OBLAST         Івано-Франківської
37:408  VPS                ІНФОРМАЦІЯ_1
37:487  CITIZEN            України
40:100  VPS                ІНФОРМАЦІЯ_1
40:264  GUARD              Контрольний пост
40:282  ARR_PLACE          на околиці
40:296  ARR_SETTL          Бистрець
40:314  ARR_TIME           20.30 год
40:324  ARR_PLACE          на околиці
40:338  ARR_SETTL          Бистрець
40:360  ZNAK               434
40:397  DIST               20000 м.
40:450  ARR_GROMADA        Зеленської
40:465  ARR_RAYON          Верховинського
40:487  ARR_OBLAST         Івано-Франківської
41:157  RESIDENT_SETTL     Тисмениця
42:329  BORDER_CNTRY       Румунією
44:62   PROTO_DATE         01.05.2024
44:119  GUARD              Контрольний пост
44:166  VPS                ІНФОРМАЦІЯ_1
44:231  DIST               20000 м.
44:252  ZNAK               434
44:289  ARR_GROMADA        Зеленської
44:334  ARR_OBLAST         Івано-Франківської
52:138  DIST               20 км.
54:71   GUARD              Контрольний пост
54:118  VPS                ІНФОРМАЦІЯ_1
55:127  VPS                ІНФОРМАЦІЯ_1
55:291  GUARD              Контрольний пост
55:309  ARR_PLACE          на околиці
55:323  ARR_SETTL          Бистрець
55:341  ARR_TIME           20.30 год
55:351  ARR_PLACE          на околиці
55:365  ARR_SETTL          Бистрець
55:387  ZNAK               434
55:424  DIST               20000 м.
55:477  ARR_GROMADA        Зеленської
55:492  ARR_RAYON          Верховинського
55:514  ARR_OBLAST         Івано-Франківської
67:107  RESOLUTION         закрити

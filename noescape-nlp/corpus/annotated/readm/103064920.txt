Єдиний унікальний номер 448/146/22
Провадження № 3/448/117/22
ПОСТАНОВА
ІМЕНЕМ УКРАЇНИ
07.02.2022 року місто Мостиська
Мостиський районний суд Львівської області у складі:
головуючої судді Гіряк С. І.
за участі секретаря судового засідання Рушеляк Г. С.,
розглянувши матеріали справи, що надійшли з відділу прикордонної служби «Шегині», 7 прикордонного Карпатського загону Державної прикордонної служби України, про притягнення до адміністративної відповідальності:
ОСОБА_1 (ОСОБА_2), ІНФОРМАЦІЯ_1, громадянина Турецької Республіки, проживаючого за адресою: АДРЕСА_1, тимчасово не працюючого,
за ч. 1 ст. 204 ? Кодексу України про адміністративне правопорушення (надалі КУпАП),
особа, що притягається до адміністративної відповідальності ОСОБА_1 (ОСОБА_2),
про права передбачені ст. 268 КУпАП особі розʼяснено,
захисник - адвокат Терлецький Ю. М.
перекладач Кулеша В. С,
безпосередньо після закінчення судового розгляду, перебуваючи в нарадчій кімнаті, виніс постанову про наступне
І. Опис обставин, установлених в ході розгляду справи
04 лютого 2022 року о 06 год 30 хв, ОСОБА_1 (ОСОБА_2) вчинив незаконний перетин державного кордону з України в Республіку Польща поза пунктом пропуску, на напрямку 499 прикордонного знаку, територія Шегинівської ОТГ Яворівського району Львівської області, внаслідок чого був затриманий посадовими особами Прикордонної Варти Республіки Польща. 05 лютого 2022 року о 12 год 20 хв на підставі ст. 3.5 Угоди між Україною та Європейським Співтовариством «Про реадмісію осіб» даного громадянина було передано на територію України представникам відділу прикордонної служби «Шегині» в пункті пропуску через державний кордон «Шегині-Медика» 7 прикордонного загону. Своїми діями гр. Турецької Республіки ОСОБА_1 (ОСОБА_2), порушив вимоги статті 9 ЗУ «Про державний кордон України» від 04.11.1991 року та пункту 1 статті 6 ЗУ «Про прикордонний контроль» від 05.11.1999 року.
ІІ. Пояснення осіб, які беруть участь у провадженні в справі про адміністративне правопорушення.
Особа, що притягується до адміністративної відповідальності, ОСОБА_1 (ОСОБА_2), в судовому засіданні провину визнав, підтвердив обставини, що зазначені в протоколі про адміністративне правопорушення, у вчиненому щиро розкаявся, просить суворо не карати. Додатково пояснив, що через фінансові проблеми та борги мав намір потрапити в Республіку Польща, а в подальшому у Німеччину.
Захисник ІНАЛ МУСТАФА (INAL MUSTAFA), адвокат Терлецький Ю. М., підтримав доводи зазначені особою, інтереси якої він представляє. Вирішення справи про притягнення його довірителя до адміністративної відповідальності за ч. 1 ст. 204-1 КУпАП покладає на розсуд суду.
ІІІ. Застосоване судом законодавство при розгляді справи
Порядок притягнення осіб до адміністративної відповідальності встановлений Кодексом України про адміністративне правопорушення.
Згідно ст. 1 КУпАП завданням Кодексу України про адміністративні правопорушення є охорона прав і свобод громадян, власності, конституційного ладу України, прав і законних інтересів підприємств, установ і організацій, встановленого правопорядку, зміцнення законності, запобігання правопорушенням, виховання громадян у дусі точного і неухильного додержання Конституції і законів України, поваги до прав, честі і гідності інших громадян, до правил співжиття, сумлінного виконання своїх обовʼязків, відповідальності перед суспільством.
Як зазначено в ч. 1, 2 ст. 7 КУпАП, ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом.
Провадження в справах про адміністративні правопорушення здійснюється на основі суворого додержання законності.
Застосування уповноваженими на те органами і посадовими особами заходів адміністративного впливу провадиться в межах їх компетенції, у точній відповідності з законом.
Відповідно до ст. 9 КУпАП, правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Відповідно до ст. 245 КУпАП завданнями провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом, запобігання правопорушенням, виховання громадян в дусі додержання законів, зміцнення законності.
Відповідно положень КУпАП обовʼязковою умовою притягнення особи до адміністративної відповідальності є наявність події і складу адміністративного правопорушення.
Наявність події правопорушення доводиться шляхом подання доказів.
У ст. 251 КУпАП зазначено, що доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи.
Ці дані встановлюються протоколом про адміністративне правопорушення, поясненнями особи, яка притягується до адміністративної відповідальності, потерпілих, свідків, висновком експерта, речовими доказами, показаннями технічних приладів та технічних засобів, що мають функції фото - і кінозйомки, відеозапису чи засобів фото - і кінозйомки, відеозапису, які використовуються при нагляді за виконанням правил, норм і стандартів, що стосуються забезпечення безпеки дорожнього руху, протоколом про вилучення речей і документів, а також іншими документами.
Допустимість доказів це придатність їх для використання у адміністративному процесі за формою, на відмінну від їх належності придатність для використання за змістом.
При цьому, у відповідності до ст. 252 КУпАП орган (посадова особа) оцінює докази за своїм внутрішнім переконанням, що ґрунтується на всебічному, повному і обʼєктивному дослідженні всіх обставин справи в їх сукупності, керуючись законом та правосвідомістю.
Згідно ст. 280 КУпАП орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, а також зʼясувати інші обставини, що мають значення для правильного вирішення справи.
Відповідно до положень ст. 9 Закону України «Про державний кордон України», перетинання державного кордону України здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством. Пункт пропуску через державний кордон України - це спеціально виділена територія на залізничних та автомобільних станціях, у морських і річкових портах, аеропортах (аеродромах) з комплексом будівель, споруд і технічних засобів, де здійснюються прикордонний, митний та інші види контролю і пропуск через державний кордон осіб, транспортних засобів, вантажів та іншого майна.
Диспозицією статті 204 ? КУпАП передбачено, що перетинання або спроба перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади, передбачає адміністративну відповідальність.
ІV. Висновки суду.
Крім власного визнання провини, особою, яка притягається до адміністративної відповідальності, факт вчинення ОСОБА_1 (ОСОБА_2) вищевказаного правопорушення підтверджується: протоколом про адміністративне правопорушення серій ЗхРУ № 136282 від 05.02.2022; протоколом про адміністративне затримання від 05.02.2022; протоколом особистого огляду, огляду речей та вилучення речей і документів від 05.02.2022; письмовими поясненнями ОСОБА_1 (ОСОБА_2); довідкою - витягом з ІТС «Гарт - 5» впс «Шегині» від 06.02.2022; протоколом реадмісії / допуску від 05.02.2022; рапортом помічника начальника відділу прикордонної служби - начальника групи адміністративно-юрисдикційної діяльності відділу прикордонної служби «Шегині» (тип Б) лейтенанта Д. Веляника та іншими документами, доданими до протоколу.
При цьому судом враховується також те, що ОСОБА_1 (ОСОБА_2) ні його адвокатом, дії працівників прикордонної служби щодо складання відносно нього протоколу про адміністративне правопорушення не оскаржували, доказів неправомірної поведінки останніх та доказів, які б спростовували фактичні дані, що містяться в протоколі про адміністративне правопорушення та додатках до нього суду не скеровували.
Аналізуючи наведені докази та дослідивши матеріали справи, оцінивши належність, допустимість, достовірність кожного доказу окремо, а також достатність і взаємний звʼязок доказів в їх сукупності, приходжу до переконання в доведенні винуватості ОСОБА_1 (ОСОБА_2), у незаконному перетині державного кордону України поза пунктами пропуску через державний кордон України за що передбачено відповідальність за ч. 1 ст. 204 ? КУпАП.
V. Накладення адміністративного стягнення
Відповідно до ст. 33 КУпАП, при накладенні стягнення враховуються характер вчиненого правопорушення, особа порушника, ступінь його вини, майновий стан, обставини, що помʼякшують і обтяжують відповідальність, крім випадків накладення стягнення за правопорушення у сфері забезпечення безпеки дорожнього руху, у тому числі зафіксованому в автоматичному режимі.
Обставиною, що помʼякшує відповідальність за адміністративне правопорушення відповідно до статті 34 КУпАП, є щире розкаяння винного.
Обставин, що обтяжують відповідальність за адміністративне правопорушення відповідно до статті 35 КУпАП, не встановлено.
Вирішуючи питання про накладення стягнення за адміністративне правопорушення, суд відповідно до статті 33 КУпАП враховує характер вчиненого правопорушення, особу, яка притягується до адміністративної відповідальності, ступінь його вини, майновий стан (не працевлаштований), суд вважає за необхідне застосувати до ОСОБА_1 (ОСОБА_2), адміністративне стягнення у виді адміністративного арешту, що за своїм видом та мірою відповідає завданню та меті накладення адміністративного стягнення і є необхідним й достатнім для виховання особи, яка вчинила адміністративне правопорушення в дусі додержання законів України, поваги до правил співжиття, а також запобіганню вчиненню правопорушень як самим правопорушником, так і іншими особами.
Оскільки ОСОБА_1 (ОСОБА_2) був затриманий 05.02.2022, (на термін до трьох діб з метою зʼясування обставин правопорушення), то такому необхідно зарахувати час адміністративного затримання в строк відбування адміністративного арешту та вважати призначене йому адміністративне стягнення відбутим.
VІ. Судові витрати
Згідно вимог ст. 40 ? КУпАП судовий збір у провадженні по справі про адміністративне правопорушення у разі винесення судом (суддею) постанови про накладення адміністративного стягнення сплачується особою, на яку накладено таке стягнення.
Оскільки, особу, що притягається до адміністративної відповідальності, тобто ОСОБА_1 (ОСОБА_2), визнано винним у вчиненні вищевказаного адміністративного правопорушення, то вважаю за необхідне стягнути з останнього судовий збір у розмірі 0,2 розміру прожиткового мінімуму для працездатних осіб, що становить 496,20 грн.
Керуючись ч. 1 ст. 204 ?, ст. ст. 33, 34, 35, 40 ?, 283, 284 КУпАП, ст. 4 Закону України «Про судовий збір», суддя
ПОСТАНОВИВ:
ОСОБА_1 (ОСОБА_2), ІНФОРМАЦІЯ_1, визнати винним у вчиненні адміністративного правопорушення, передбаченого ч. 1 ст. 204 ? Кодексу України про адміністративні правопорушення та призначити йому адміністративне стягнення у виді адміністративного арешту строком на 2 (дві) доби.
Зарахувати ОСОБА_1 (ОСОБА_2), ІНФОРМАЦІЯ_1, в строк відбуття адміністративного арешту його адміністративне затримання з 05.02.2022 до 07.02.2022 і вважати призначене йому адміністративне стягнення відбутим.
Стягнути з ОСОБА_1 (ОСОБА_2), ІНФОРМАЦІЯ_1, судовий збір на користь держави в розмірі 496 (чотириста девʼяносто шість) гривень 20 копійок.
Постанова може бути оскаржена до Львівського апеляційного суду протягом десяти днів з дня винесення постанови.
Постанова суду виготовлена та підписана суддею 07.02.2022.
Суддя С. І. Гіряк
Постанова набрала законної сили:
«___» ______________ 20 __ р.
Суддя С. І. Гіряк
=== ENTITIES ===
1:25    CASE_NUMBER        448/146/22
5:1     HEARING_DATE       07.02.2022
6:1     COURT_RAYON        Мостиський
6:25    COURT_OBLAST       Львівської
9:74    VPS                Шегині
10:46   CITIZEN            Турецької Республіки
18:1    ARR_DATE           04 лютого 2022
18:23   ARR_TIME           06 год 30 хв
18:112  BORDER_CNTRY       Республіку Польща
18:165  ZNAK               499
18:200  ARR_GROMADA        Шегинівської
18:217  ARR_RAYON          Яворівського
18:237  ARR_OBLAST         Львівської
18:306  GUARD              Прикордонної Варти Республіки Польща
18:344  READM_DATE         05 лютого 2022
18:366  READM_TIME         12 год 20 хв
18:568  VPS                Шегині
18:576  READM_PLACE        в пункті пропуску через державний кордон «Шегині-Медика»
18:674  CITIZEN            Турецької Республіки
40:226  PROTOCOL           ЗхРУ № 136282
40:244  PROTO_DATE         05.02.2022
40:302  DET_DATE           05.02.2022
40:488  VPS                Шегині
40:547  READM_DATE         05.02.2022
40:706  VPS                Шегині
48:43   DET_DATE           05.02.2022
55:121  DET_DATE           05.02.2022
55:135  RELEASE_DATE       07.02.2022

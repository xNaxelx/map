Єдиний унікальний номер 448/332/22
Провадження № 3/448/201/22
ПОСТАНОВА
ІМЕНЕМ УКРАЇНИ
14.04.2022 року суддя Мостиського районного суду Львівської області Кічак Ю. В., розглянувши матеріали справи, що надійшли з Відділу прикордонної служби «Шегині» 7-го прикордонного Карпатського загону Західного регіонального управління Державної прикордонної служби України, про притягнення до адміністративної відповідальності:
ОСОБА_1 (ОСОБА_2), ІНФОРМАЦІЯ_1, громадянина Республіки Бурунді, уродженця та жителя АДРЕСА_1, непрацюючого,
за ч. 1 ст. 204-1 КУпАП,
ВСТАНОВИВ:
Громадянин Республіки Бурунді - ОСОБА_1 (ОСОБА_2) 20 лютого 2022 року о 22:30 год., незаконно перетнув державний кордон України з Республікою Польща, поза пунктом пропуску, в районі 506 прикордонного знаку, що на території Шегинівської ОТГ Яворівського району Львівської області, внаслідок чого був затриманий посадовими особами Прикордонної Варти Республіки Польща.
Так, 22.02.2022 р. о 10:30 год. в ПП «Шегині-Медика» під час проведення прикордонно-представницької зустрічі представників прикордонної служби України з представниками Прикордонної Варти Республіки Польща на підставі ст. ст. 3, 5 Угоди між Україною та Європейським Співтовариством «Про реадмісію осіб» (Угоду ратифіковано Законом України № 116-VІ від 15.01.2008 року) ОСОБА_1 (ОСОБА_2) був переданий з Республіки Польща на територію України представникам відділу прикордонної служби «Шегині».
Особа, яка притягається до адміністративної відповідальності, - ОСОБА_1 (ОСОБА_2) судове засідання не зʼявився, проте в матеріалах справи міститься заява, в якій останній зазначає, що свою вину визнає, в подальшому обіцяє не порушувати законодавство України та просить суд справу розглянути у його відсутності.
Відповідно до статті 268 Кодексу України про адміністративні правопорушення присутність особи, яка притягається до адміністративної відповідальності за ч. 1 ст. 204-1 Кодексу України про адміністративні правопорушення, не є обовʼязковою, а тому приходжу до переконання про можливість розгляду справи без участі ОСОБА_1 (ОСОБА_2).
Проаналізувавши матеріали справи, приходжу до наступних висновків.
Відповідно до ст. 1 КУпАП завданням Кодексу України про адміністративні правопорушення є охорона прав і свобод громадян, власності, конституційного ладу України, прав і законних інтересів підприємств, установ і організацій, встановленого правопорядку, зміцнення законності, запобігання правопорушенням, виховання громадян у дусі точного і неухильного додержання Конституції України і законів України, поваги до прав, честі і гідності інших громадян, до правил співжиття, сумлінного виконання своїх обовʼязків, відповідальності перед суспільством.
У відповідності до положень ст. 248 КУпАП розгляд справи про адміністративне правопорушення здійснюється на засадах рівності перед законом і органом (посадовою особою), який розглядає справу, всіх громадян незалежно від раси, кольору шкіри, політичних, релігійних та інших переконань, статі, етнічного та соціального походження, майнового стану, місця проживання, мови та інших обставин.
Згідно з положеннями ст. ст. 245, 251, 252, 280 КУпАП завданням провадження в справах про адміністративні правопорушення є, зокрема, своєчасно, всебічне, повне і обʼєктивне зʼясування обставин кожної справи, вирішення її в точній відповідності з законом.
Відповідно до ч. 1 ст. 9 КУпАП адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Адміністративне правопорушення завжди є протиправною дією (бездіяльністю) тобто діянням, забороненим законом або іншим нормативним правовим актом. Громадянин, що вчиняє протиправну дію, порушує свій конституційний обовʼязок, оскільки норми ч. 1 ст. 68 Конституції України встановлюють, що кожен зобовʼязаний неухильно додержуватися Конституції України та законів України, не посягати на права і свободи, честь і гідність інших людей.
Притягнення особи до адміністративної відповідальності можливе при наявності в її діях складу адміністративного правопорушення, обовʼязковими елементами якого є: обʼєкт, обʼєктивна сторона, субʼєкт, субʼєктивна сторона (вина).
Частина 1 ст. 204-1 КУпАП передбачає адміністративну відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використання підробленого документа чи таких, що містять недостовірні відомості про особу, чи без дозволу відповідних органів влади.
Так, обʼєктом цього правопорушення є суспільні відносини у сфері охорони державного кордону України.
Обʼєктивна сторона правопорушення, передбаченого ч. 1 статті 204-1 КУпАП, полягає у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади, вчинені групою осіб.
Субʼєктивна сторона даного правопорушення визначається ставленням до наслідків і характеризується наявністю вини у формі прямого умислу, тобто коли правопорушник усвідомлює, що він незаконно перетинає державний кордон, передбачає наслідки своїх дій і бажає цього.
Субʼєктом правопорушення може бути громадянин України, іноземець або особа без громадянства.
Відповідно до положень ст. 9 Закону України «Про державний кордон України» перетинання державного кордону України здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством. Пункт пропуску через державний кордон України - це спеціально виділена територія на залізничних та автомобільних станціях, у морських і річкових портах, аеропортах (аеродромах) з комплексом будівель, споруд і технічних засобів, де здійснюються прикордонний, митний та інші види контролю і пропуск через державний кордон осіб, транспортних засобів, вантажів та іншого майна.
Статтею 12 даного Закону передбачено, що пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України.
Доказами у справі про адміністративне правопорушення є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи.
Крім зізнання, винуватість ОСОБА_1 (ОСОБА_2) у вчиненому правопорушенні підтверджується такими доказами по справі, безпосередньо дослідженими в судовому засіданні: протоколом про адміністративне правопорушення серії ЗхРУ № 136283 від 23.02.2022 р.; протоколом про адміністративне затримання від 22.02.2022 р.; протоколом особистого огляду, огляду речей та вилучення речей і документів від 22.02.2022 р.; протоколом реадмісії / допуску від 22.02.2022 р.; іншими документами, доданими до протоколу.
Статтею 16 КУпАП передбачено, що іноземці і особи без громадянства, які перебувають на території України, підлягають адміністративній відповідальності на загальних підставах з громадянами України.
Аналізуючи наведені докази, приходжу до переконання в доведенні винуватості ОСОБА_1 (ОСОБА_2) у перетинанні державного кордону України будь-яким способом поза пунктами пропуску через державний кордон України, що передбачено ч. 1 ст. 204-1 КУпАП.
Відповідно до ст. 33 КУпАП при накладенні стягнення враховуються характер вчиненого правопорушення, особа порушника, ступінь його вини, майновий стан, обставини, що помʼякшують і обтяжують відповідальність.
Враховуючи характер вчиненого правопорушення, особу порушника, який вперше притягується до адміністративної відповідальності, є іноземцем, ступінь його вини та майновий стан, зокрема ту обставину, що ОСОБА_1 (ОСОБА_2) непрацевлаштований, вважаю за доцільне застосовувати такий вид адміністративного стягнення як адміністративний арешт, що передбачено санкцією ч. 1 ст. 204-1 КУпАП. Таке покарання відповідає вимогам ст. 33 КУпАП та буде необхідним і достатнім для досягнення визначеної ст. 23 КУпАП мети виховного впливу, виправлення правопорушника і запобігання вчинення ним нових правопорушень. Обмежень щодо застосування даного виду стягнення, передбачених ч. 2 ст. 32 КУпАП, судом не встановлено.
ОСОБА_1 (ОСОБА_2) був затриманий 22.02.2022 року (на термін до трьох діб з метою зʼясування обставин правопорушення), а тому йому необхідно зарахувати час адміністративного затримання в строк відбування адміністративного арешту.
Відповідно до змісту ст. 40-1 КУпАП та ст. 4 Закону України «Про судовий збір» є всі підстави для стягнення з особи, на яку накладено адміністративне стягнення, судового збору в розмірі 0,2 розміру прожиткового мінімуму для працездатних осіб (2481 грн. х 0, 2 = 496,20 грн.).
Керуючись ст. ст. 8, 16, 33, 34, 40-1, 283, 284 КУпАП, ст. 4 Закону України «Про судовий збір», -
ПОСТАНОВИВ:
Визнати винуватим ОСОБА_1 (ОСОБА_2) у вчиненні адміністративного правопорушення, передбаченого ч. 1 ст. 204-1 КУпАП та призначити йому адміністративне стягнення у виді адміністративного арешту строком на 2 (дві) доби.
Зарахувати ОСОБА_1 (ОСОБА_2) в строк відбуття адміністративного арешту його адміністративне затримання з 22.02.2022 року по 24.02.2022 року та вважати призначене йому адміністративне стягнення відбутим.
Стягнути з ОСОБА_1 (ОСОБА_2) в дохід держави 496 (чотириста девʼяносто шість) гривень 20 коп. судового збору.
Постанова у справі про адміністративне правопорушення може бути оскаржена протягом десяти днів з дня її винесення через Мостиський районний суд Львівської області до Львівського апеляційного суду особою, яку притягнуто до адміністративної відповідальності, її законним представником, захисником, потерпілим, його представником.
Постанова у справах про адміністративне правопорушення набирає законної сили після закінчення строку подання апеляційної скарги.
Суддя Ю. В. Кічак
=== ENTITIES ===
1:25    CASE_NUMBER        448/332/22
5:1     HEARING_DATE       14.04.2022
5:23    COURT_RAYON        Мостиського
5:50    COURT_OBLAST       Львівської
5:155   VPS                Шегині
6:46    CITIZEN            Республіки Бурунді
9:12    CITIZEN            Республіки Бурунді
9:51    ARR_DATE           20 лютого 2022
9:73    ARR_TIME           22:30 год.
9:131   BORDER_CNTRY       Республікою Польща
9:183   ZNAK               506
9:224   ARR_GROMADA        Шегинівської
9:241   ARR_RAYON          Яворівського
9:261   ARR_OBLAST         Львівської
9:330   GUARD              Прикордонної Варти Республіки Польща
10:6    READM_DATE         22.02.2022
10:22   READM_TIME         10:30 год.
10:33   READM_PLACE        в ПП «Шегині-Медика»
10:169  GUARD              Прикордонної Варти Республіки Польща
10:403  BORDER_CNTRY       Республіки Польща
10:485  VPS                Шегині
28:217  PROTOCOL           ЗхРУ № 136283
28:235  PROTO_DATE         23.02.2022
28:296  DET_DATE           22.02.2022
28:440  READM_DATE         22.02.2022
29:189  CITIZEN            України
33:34   DET_DATE           22.02.2022
38:106  DET_DATE           22.02.2022
38:125  DET_DATE           24.02.2022

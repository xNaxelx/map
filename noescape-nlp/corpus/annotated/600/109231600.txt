ПОСТАНОВА
ІМЕНЕМ УКРАЇНИ
Справа № 495/1789/23
Номер провадження 3/495/937/2023
28 лютого 2023 рокум. Білгород-Дністровський
Суддя Білгород-Дністровського міськрайонного суду Одеської області Анісімова Н. Д., розглянувши матеріали, які надійшли від НОМЕР_1 прикордонного загону Державної прикордонної служби України про притягнення до адміністративної відповідальності:
ОСОБА_1, ІНФОРМАЦІЯ_1, місце проживання: АДРЕСА_1
за ст. 204-1 ч. 1 Кодексу України про адміністративні правопорушення (далі КупАП),-
ВСТАНОВИВ:
Згідно протоколу про адміністративне правопорушення серії ПдРУ № 299257 від 14.02.2023 року, 14.02.2023 року приблизно о 20 год. 00 хв. громадянин ОСОБА_1 здійснив спробу незаконного перетину державного кордону з України в Республіку Молдова в пункті пропуску «Маяки-Удобне-Паланка» без дозволу відповідних органів влади з уникненням прикордонного контролю (шляхом використання механізму отримання статусу біженця).
Своїми діями порушив вимоги ст. 9 Закону України «Про Державний кордон України», тобто вчинив адміністративне правопорушення, відповідальність за яке передбачено ч. 1, ст. 204-1 КУпАП.
Відповідно до доданих пояснень особи, що притягається до адміністративної відповідальності, ОСОБА_1 знайшов Telegram-канал, де пропонували виїзд за кордон за 5 000 (пʼять тисяч) доларів. Прибувши в Одесу, він зустрівся з деяким ОСОБА_2 та ще одним громадянином, сів в машину ОСОБА_3 та разом поїхали на автодорогу Одеса-Рені. На контрольно-пропускному пункті машину зупинили військовослужбовці, перевірили документи та заявили, що проїзд неможливий. Наступного дня деякий ОСОБА_2 сказав їхати з двома невідомими для ОСОБА_1 чоловіками до того ж самого контрольно-пропускного пункту, де на ОСОБА_1 і було складено протокол про адміністративне правопорушення.
З цими людьми ОСОБА_1 до моменту вчинення правопорушення знайомий не був, свою вину у вчинення правопорушення визнав, пояснив, що хотів незаконно перетнути державний кордон з України в Республіку Молдова в пункті пропуску «Паланка» без дозволу відповідних органів з уникненням прикордонного кордону.
У судове засідання ОСОБА_1 не зʼявився, у матеріалах справи міститься розписка, що в разі його відсутності розглядати справу без його присутності, свою вину визнав.
Факт вчинення ним адміністративного правопорушення підтверджується протоколом про адміністративне правопорушення серії ПдРУ № 299257 від 14.02.2023 року, поясненнями ОСОБА_1 та іншими матеріалами адміністративної справи.
Проаналізувавши матеріали адміністративної справи, суд дійшов висновку про доведеність вини ОСОБА_1 у вчиненні даного правопорушення, передбаченого ч. 1 ст. 204-1 КУпАП.
Відповідно до санкції частини 1 статті 204-1 КУпАП, за зазначене правопорушення на особу накладається стягнення у вигляді штрафу від двохсот до пʼятисот неоподатковуваних мінімумів доходів громадян або адміністративний арешт на строк до пʼятнадцяти діб, з конфіскацією знарядь і засобів вчинення правопорушення.
При накладенні адміністративного стягнення, суд враховує характер вчиненого правопорушення, особу порушника, ступінь його вини, майновий стан, обставини, що помʼякшують та обтяжують відповідальність та те, що адміністративне стягнення є мірою відповідальності і застосовується з метою виховання особи, яка вчинила правопорушення в дусі додержання законів України, а також запобігання вчиненню нових правопорушень, як самим правопорушником так і іншими особами, суд вважає за необхідне накласти на нього адміністративне стягнення у виді штрафу.
Крім того, відповідно до ст. 40-1 КУпАП, ч. 5 ст. 4 Закону України «Про судовий збір», судовий збір у провадженні по справі про адміністративне правопорушення у разі винесення судом (суддею) постанови про накладення адміністративного стягнення сплачується особою, на яку накладено таке стягнення в розмірі 0,2 розміру прожиткового мінімуму для працездатних осіб, тобто 536 грн. 80 коп.
Враховуючи вищевикладене та керуючись ст.ст. 33-35, 204-1 ч.1, 221, 283, 284 КУпАП, суд, -
ПОСТАНОВИВ:
Визнати ОСОБА_1, ІНФОРМАЦІЯ_1, винним у вчиненні адміністративного правопорушення, передбаченого ст. 204-1 ч.1 КУпАП.
Притягнути ОСОБА_1, ІНФОРМАЦІЯ_1, до адміністративної відповідальності та накласти на нього адміністративне стягнення у вигляді штрафу в розмірі 200 (двохсот) неоподатковуваних мінімумів доходів громадян, що становить 3 400 (три тисячі чотириста) гривень на користь держави.
Стягнути з ОСОБА_1, ІНФОРМАЦІЯ_1, на користь державного бюджету України судовий збір у розмірі 536,80 грн.
Згідно ст. 307 КУпАП штраф має бути сплачений порушником не пізніш як через пʼятнадцять днів з дня вручення йому постанови про накладення штрафу.
Згідно ст. 308 КУпАП - у разі несплати правопорушником штрафу у строк, установлений частиною першою статті 307 цього Кодексу,постанова про накладення штрафу надсилається для примусового виконання до органу державної виконавчої служби за місцем проживання порушника. У порядку примусового виконання постанови про стягнення штрафу за вчинення адміністративного правопорушення з правопорушника стягується подвійний розмір штрафу, визначеного у відповідній статті КУпАП та зазначеного у постанові про стягнення штрафу.
Постанова судді у справі про адміністративне правопорушення може бути оскаржена особою, яку притягнуто до адміністративної відповідальності, її законним представником, захисником, потерпілим, його представником, або на неї може бути внесено подання прокурора протягом десяти днів з дня винесення постанови.
Строк предʼявлення виконавчого документа до виконання становить три місяці.
Суддя Н. Д. Анісімова
=== ENTITIES ===
3:10    CASE_NUMBER        495/1789/23
5:1     HEARING_DATE       28 лютого 2023
6:7     COURT_RAYON        Білгород-Дністровського
6:51    COURT_OBLAST       Одеської
10:59   PROTOCOL           ПдРУ № 299257
10:77   PROTO_DATE         14.02.2023
10:94   ARR_DATE           14.02.2023
10:122  ARR_TIME           20 год. 00 хв.
10:224  BORDER_CNTRY       Республіку Молдова
10:243  ARR_PLACE          в пункті пропуску «Маяки-Удобне-Паланка»
13:186  BORDER_CNTRY       Республіку Молдова
13:205  ARR_PLACE          в пункті пропуску «Паланка»
15:120  PROTOCOL           ПдРУ № 299257
15:138  PROTO_DATE         14.02.2023
23:129  RESOLUTION         штрафу
23:219  FINE               3 400

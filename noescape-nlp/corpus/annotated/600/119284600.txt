Справа № 724/1715/24 Провадження № 3/724/938/24
ПОСТАНОВА
ІМЕНЕМ УКРАЇНИ
24 травня 2024 року м. Хотин
Суддя Хотинського районного суду Чернівецької області Ковальчук Т. М., розглянувши матеріали, які надійшли з відділу прикордонної служби «ІНФОРМАЦІЯ_1» Державної прикордонної служби України Західного регіонального управління НОМЕР_1 прикордонний загін щодо:
ОСОБА_1, ІНФОРМАЦІЯ_2, уродженця м. Харків, громадянина України, працюючого АТ «Українська залізниця», проживаючого за адресою: АДРЕСА_1,
про притягнення до адміністративної відповідальності за ч.1 ст.204-1 КУпАП,
ВСТАНОВИВ:
Відносно ОСОБА_1 складено протокол про адміністративне правопорушення серії ЗхРУ № 249042 від 18 травня 2024 року, відповідно до якого ОСОБА_1 18 травня 2024 року о 20:15 годині був виявлений прикордонним нарядом «Контрольний пост» на ділянці відповідальності відділу прикордонної служби «ІНФОРМАЦІЯ_1», на території Хотинської ОТГ Дністровського району Чернівецької області, на околиці населеного пункту Атаки, на напрямку 919 прикордонного знаку, на відстані 23 км від лінії державного кордону України за спробу незаконного перетину державного кордону України поза встановленими пунктами пропуску через державний кордон України, чим порушив вимоги ст.9,12 Закону України «Про Державний кордон України» від 04.11.1991 року, за що передбачена відповідальність за ч.1 ст.204-1 КУпАП.
ОСОБА_1 в судове засідання 24.05.2024 року о 13:50 год не зʼявився, про день, час і місце розгляду справи був завчасно повідомлений в установленому законом порядку, що підтверджується довідкою про доставлення СМС повідомлення у додатку «Viber» (а.с.14), заяв про розгляд справи у його відсутності або про відкладення судового розгляду від останнього не надходило.
Приймаючи до уваги, що судом вжито необхідних заходів для забезпечення участі ОСОБА_1 в судовому засіданні, доказів на поважність причин його неявки в судове засідання останнім не надано, враховуючи, що по даній категорії справи присутність особи, яка притягається до адміністративної відповідальності, не є обовʼязковою, тому з метою уникнення затягування розгляду справи, вважаю, що в матеріалах справи є достатньо даних для її розгляду по суті за відсутності ОСОБА_1.
Дослідивши матеріали адміністративної справи, суд приходить до наступного висновку.
Відповідно до ст.7 КУпАП, провадження в справах про адміністративні правопорушення здійснюється на основі суворого додержання законності.
Стаття 9 КУпАП передбачає, що адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Відповідно до вимог ст.ст. 245, 251, 252, 280 КУпАП - суд зобовʼязаний повно, всебічно та обʼєктивно зʼясувати всі обставини справи, встановити чи було вчинено адміністративне правопорушення та чи винна особа у його вчиненні, дослідити наявні у справі докази, дати їм належну правову оцінку і в залежності від встановленого, прийняти мотивоване законне рішення.
В силу ст.252 КУпАП орган (посадова особа) оцінює докази за своїм внутрішнім переконанням, що ґрунтується на всебічному, повному і обʼєктивному дослідженні всіх обставин справи в їх сукупності, керуючись законом і правосвідомістю.
Частиною 1 ст.204-1 КУпАП передбачена адміністративна відповідальність за перетинання або спроба перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Із субʼєктивної сторони таке правопорушення може бути вчинене лише із прямим умислом.
Відповідно до ст.9 Закону України «Про Державний кордон України» перетинання державного кордону України здійснюється на шляхах сполучення через державний кордон з додержанням встановленого порядку.
Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Пункт пропуску через державний кордон України - це спеціально виділена територія на залізничних та автомобільних станціях, у морських і річкових портах, аеропортах (аеродромах) з комплексом будівель, споруд і технічних засобів, де здійснюються прикордонний, митний та інші види контролю і пропуск через державний кордон осіб, транспортних засобів, вантажів та іншого майна.
Порушенням державного кордону України є також перетинання його будь-якими технічними або іншими засобами без відповідного на те дозволу чи з порушенням встановленого порядку.
Частиною 12 вказаного Закону встановлено, що пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України. Пропуск транспортних засобів, вантажів через державний кордон України провадиться відповідно до законодавства України і міжнародних договорів України.
Проте, під час складання протоколу про адміністративне правопорушення відносно ОСОБА_1 інспектором прикордонної служби в порушення вимог ст.255 КУпАП не було зібрано жодних доказів того, що ОСОБА_1 скоїв правопорушення передбачене ст.204-1 ч.2 КУпАП, оскільки з протоколу не вбачається того, які безпосередні дії він вчинив з метою здійснення спроби перетину кордону, оскільки лише сам факт перебування на відстані 23 кілометрів від лінії Державного кордону України не може свідчити про такий намір.
Із пояснень інспектора прикордонної служби ОСОБА_2 вбачається, що він перебував в прикордонному наряді «Контрольний пост» у період з 18.05.2024 року з 08.00 год по 21.00 год та на околиці н.п. Атаки на території Хотинської громади близько 20.00 год зупинив транспортний засіб у якому перебував громадянин України ОСОБА_1. Під час огляду було знайдено паспорт для виїзду за кордон, який був прихований у особистих речах громадянина ОСОБА_1. Під час опитування ОСОБА_1 зізнався, що має намір незаконно перетнути державний кордон на території Чернівецької області, а саме у м. Кельменці. За таких обставин було складено протокол за ч.1 ст.204-1 КУпАП (а.с.7).
Отже, пояснення уповноваженої особи прикордонної служби свідчать, що ОСОБА_1 рухався у транспортному засобі та перевірка документів пасажира здійснювалась на контрольному посту у с. Атаки за 23 км від лінії державного кордону.
ОСОБА_1 в письмових поясненнях від 18.05.2024 року пояснив, що він прямував з м. Харків до м. Хотин і далі до м. Кельменці, з метою незаконного перетину державного кордону (а.с.6).
Разом із тим, такі пояснення не можуть прийняті як доказ, оскільки після викладення суті у поясненнях не має підпису, не вказано, чи надавались вони власноручно особою, а чи відбирались уповноваженою особою прикордонної служби (відтак не зазначено, чи пояснення прочитані ОСОБА_1 та чи вірно вони викладені з його слів).
Також, до матеріалів справи долучено відеозапис пояснення ОСОБА_1 про те, що він прямував з м. Харків до м. Кельменці, щоб перетнути незаконно державний кордон України (а.с.11 диск).
Суд враховує, що пояснення особи, яка притягається до відповідальності, не можуть бути єдиним доказом, на якому ґрунтується адміністративне обвинувачення.
За таких обставин суд у цьому випадку, керуючись ст.62 Конституції України, критично оцінює пояснення, які надані уповноваженій на складання протоколу про адміністративне правопорушення особі (фактично стороні обвинувачення) під час досудової підготовки матеріалів.
Навіть, якщо брати до уваги зміст пояснень ОСОБА_1, зафіксований на відео, особа не може бути притягнута до відповідальності за наміри незаконно перетнути кордон, які не реалізувались у конкретних діях. Однак, активних дій, окрім того, що рухався у транспортному засобі за 23 км від кордону, ОСОБА_1 на час зупинення його у транспортному засобі та складання протоколу не вчиняв.
Іншими доказами не було підтверджено наміру ОСОБА_1 здійснити перетин Державного кордону України поза пунктами пропуску.
Також у справі немає даних, що ОСОБА_1 мав при собі закордонний паспорт (копія паспорта не долучалася до матеріалів справи), кошти, тощо, які би могли вказувати на намір перетинання кордону, у тому числі незаконного.
Одного лише протоколу про адміністративне правопорушення, та пояснень інспектора прикордонної служби за відсутності інших доказів явно не достатньо для висновку про винуватість особи у вчиненні адміністративного правопорушення, передбаченого ч.1 ст.204-1 КУпАП.
До матеріалів справи не додано жодного доказу його вчинення, а саме в матеріалах справи відсутні докази того, що ОСОБА_1 перетинав або здійснив спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади. У даному випадку для підтвердження незаконного перетинання, або спроби перетинання Державного кордону України, інспектор прикордонної служби, відповідно до статті 251 КУпАП, мав би надати, зокрема, фотознімки, тощо.
У звʼязку з чим, викладені у протоколі обставини не підтверджені наданими суду доказами, а тому протокол сам по собі не доводить винуватість ОСОБА_1 у вчиненні правопорушення, передбаченого ст.204-1 ч.1 КУпАП.
Згідно п.8 Положення про прикордонний режим від 27.07.1998 року № 1147 дозволений вʼїзд у контрольований прикордонний район громадянина України, який має при собі документи, що посвідчують особу і такі дії не є порушенням закону та не свідчать про умисел у подальшому незаконно перетнути державний кордон.
Як зазначено у протоколі, ОСОБА_1 мав при собі паспорт громадянина України (копія паспорта на а.с.2-5), а тому перешкод для його вʼїзду та перебування у контрольованому прикордонному районі не було.
Наведені вище обставини свідчать, що адміністративне обвинувачення ОСОБА_1 у цій справі грунтується на припущеннях, а відповідно до ст.62 Конституції України усі сумніви тлумачаться на користь особи, яка притягається до відповідальності.
Зазначене узгоджується і з практикою Європейського суду з прав людини, що сформульована у п.43 рішення Європейського суду з прав людини від 14.02.2008 у справі «Кобець проти України» (з відсиланням на п. 282 рішення у справі «Авшар проти Туреччини» (Avsar v. Turkey), згідно яких «доказування, зокрема, має випливати із сукупності ознак чи неспростовних презумпцій, достатньо вагомих, чітких та узгоджених між собою, а за відсутності таких ознак не можна констатувати, що винуватість обвинуваченого доведено поза розумним сумнівом».
З огляду на викладене, приходжу до висновку, що матеріали справи не містять обʼєктивних доказів того, що ОСОБА_1 була вчинена спроба перетину державного кордону України поза пунктами пропуску через державний кордон України.
У відповідності до вимог ст.7 ч.1 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановленому законом.
Відповідно до п.1 ч.1 ст.247 КУпАП провадження в справі про адміністративне правопорушення не може бути розпочато, а розпочате підлягає закриттю у разі відсутності події і складу адміністративного правопорушення.
На підставі наведеного, враховуючи, що в матеріалах справи про адміністративне правопорушення відсутні докази вчинення ОСОБА_1 адміністративного правопорушення, передбаченого ч.1 ст.204-1 КУпАП, справа підлягає закриттю за відсутністю складу адміністративного правопорушення.
Керуючись ст. ст.247 п.1, 283-285, 287-294 КУпАП, суддя
ПОСТАНОВИВ:
Провадження по адміністративній справі відносно ОСОБА_1, закрити на підставі п.1 ст.247 КпАП України, у звʼязку з відсутністю в його діях складу адміністративного правопорушення, передбаченого ч.1 ст.204-1 КУпАП.
Постанова може бути оскаржена особою, яку притягнуто до адміністративної відповідальності, її захисником протягом десяти днів з дня її винесення до Чернівецького апеляційного суду через Хотинський районний суд Чернівецької області.
Суддя: Т. М. Ковальчук
=== ENTITIES ===
1:10    CASE_NUMBER        724/1715/24
4:1     HEARING_DATE       24 травня 2024
5:7     COURT_RAYON        Хотинського
5:34    COURT_OBLAST       Чернівецької
5:139   VPS                ІНФОРМАЦІЯ_1
6:37    BIRTH_SETTL        Харків
6:57    CITIZEN            України
9:77    PROTOCOL           ЗхРУ № 249042
9:95    PROTO_DATE         18 травня 2024
9:144   ARR_DATE           18 травня 2024
9:166   ARR_TIME           20:15 годині
9:215   GUARD              Контрольний пост
9:290   VPS                ІНФОРМАЦІЯ_1
9:318   ARR_GROMADA        Хотинської
9:333   ARR_RAYON          Дністровського
9:355   ARR_OBLAST         Чернівецької
9:377   ARR_PLACE          на околиці
9:406   ARR_SETTL          Атаки
9:425   ZNAK               919
9:462   DIST               23 км
24:416  DIST               23 кілометрів
25:105  GUARD              Контрольний пост
25:178  ARR_PLACE          на околиці
25:194  ARR_SETTL          Атаки
25:213  ARR_GROMADA        Хотинської
25:240  ARR_TIME           20.00 год
25:306  CITIZEN            України
26:156  ARR_PLACE          на контрольному посту
26:183  ARR_SETTL          Атаки
26:192  DIST               23 км
32:274  DIST               23 км
39:68   PASSPORT           України
48:58   RESOLUTION         закрити

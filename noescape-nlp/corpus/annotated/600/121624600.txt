Виноградівський районний суд Закарпатської області
______________________________________________________________
Справа № 299/5414/24
ПОСТАНОВА
ІМЕНЕМ УКРАЇНИ
16.09.2024 року м. Виноградів
Суддя Виноградівського районного суду Закарпатської області Леньо В. В. розглянувши матеріали, про притягнення до адміністративної відповідальності громадянина України
ОСОБА_1, ІНФОРМАЦІЯ_1, мешканця АДРЕСА_1, за ч. 2 ст. 204-1 Кодексу України про адміністративні правопорушення,
ВСТАНОВИВ:
20.06.2024 о 15 годині 13 хвилин прикордонним нарядом «Прикордонний патруль» на напрямку 112 прикордонного знаку (територія Вилоцької територіальної громади Берегівського району Закарпатської області) на відстані близько 450 метрів від лінії державного кордону України в межах прикордонної смуги був виявлений та затриманий громадянин України ОСОБА_1 який спільно з іншими громадянами України здійснив спробу незаконного перетинання державного кордону з України до Угорщини в пішому порядку поза встановленими пунктами пропуску через державний кордон України, у складі групи осіб.
Своїми діями громадянин України ОСОБА_1 порушив вимоги статей 9, 12 Закону України «Про Державний кордон України» від 04.11.1991 року, тобто вчинив правопорушення, відповідальність за яке передбачено ч. 2 ст. 204-1 КУпАП, а саме: спроба незаконного перетину державного кордону України поза пунктами пропуску через державний кордон України, вчинене групою осіб.
В судове засідання особа, що притягається до адміністративної відповідальності, не зʼявилася, будучи своєчасно та належним чином повідомленим про дату, час та місце судового розгляду справи. У матеріалах справи є письмова заява від ОСОБА_1 у якій він просить розглядати справу без його участі. ОСОБА_1 у письмовій заяві визнав провину.
Вина ОСОБА_1 підтверджується протоколом про адміністративне правопорушення серії ЗхРУ № 286286, протоколом про адміністративне затримання, схемою виявлення та затримання письмовими поясненнями, та іншими зібраними матеріалами справи.
Спробою незаконного перетинання державного кордону України у складі групи осіб ОСОБА_1 вчинив адміністративне правопорушення передбачене ст. 204-1 ч.2 КпАП України.
Враховуючи характер скоєного, особу правопорушника, матеріали справи, що тяжких наслідків не настало суд дійшов висновку, що на правопорушника має бути накладено стягнення у виді штрафу.
У відповідності до ст. 40-1 КУпАП, абз. 4 ч.1 ст. 3, пункту 5 ч.2 ст. 4 Закону України "Про судовий збір" у звʼязку з ухваленням постанови про накладення адміністративного стягнення із правопорушника слід стягнути судовий збір у розмірі 0,2 розміру прожиткового мінімуму для працездатних осіб, що складає 605,60 грн.
На підставі наведеного, керуючись ст. 204-1 ч.2 КпАП України,
ПОСТАНОВИВ:
Визнати винним ОСОБА_1, ІНФОРМАЦІЯ_1, мешканця АДРЕСА_1, у скоєні правопорушення передбаченого ч.2 ст.204-1 КУпАП та накласти на нього адміністративне стягнення у виді штрафу в розмірі 500 неоподатковуваних мінімумів доходів громадян, що становить 8500 (вісім тисяч пʼятсот) грн. 00 коп. який стягнути на користь держави Україна.
Стягнути з ОСОБА_1, ІНФОРМАЦІЯ_1, мешканця АДРЕСА_1, в дохід держави 605 грн. 60 коп. судового збору.
Реквізити для сплати штрафу: код отримувача (ЄДРПОУ) 37975895, Казначейство України (ЕАП), рахунок отримувача UA668999980313000106000007401, код класифікації доходів бюджету 21081100.
Реквізити для сплати судового збору: код отримувача (ЄДРПОУ) 37993783, Казначейство України (ЕАП), рахунок отримувача UA908999980313111256000026001, код класифікації доходів бюджету 22030106.
Згідно з ч. 1 ст. 307 КУпАП штраф має бути сплачений порушником не пізніш як через пʼятнадцять днів з дня вручення йому постанови про накладення штрафу, а в разі оскарження або внесення на неї подання прокурора такої постанови - не пізніш як через пʼятнадцять днів з дня повідомлення про залишення скарги або подання без задоволення.
Відповідно до ст. 308 КУпАП у разі несплати правопорушником штрафу у строк, установлений ч. 1 ст. 307 цього Кодексу, постанова про накладення штрафу надсилається для примусового виконання до відділу державної виконавчої служби і у порядку примусового виконання постанови з правопорушника стягується подвійний розмір штрафу, зазначеного у постанові про стягнення штрафу.
Постанова може бути оскаржена протягом 10 днів з дня її винесення і набирає законної сили після закінчення строку подання апеляційної скарги.
Постанова може бути оскаржена до Закарпатського апеляційного суду шляхом подання апеляційної скарги через Виноградівський районний суд Закарпатської області.
Строк предʼявлення постанови до виконання- 3(три) місяці.
СуддяВ. В. Леньо
=== ENTITIES ===
1:1     COURT_RAYON        Виноградівський
1:30    COURT_OBLAST       Закарпатської
3:10    CASE_NUMBER        299/5414/24
6:1     HEARING_DATE       16.09.2024
7:7     COURT_RAYON        Виноградівського
7:39    COURT_OBLAST       Закарпатської
7:161   CITIZEN            України
10:1    ARR_DATE           20.06.2024
10:14   ARR_TIME           15 годині 13 хвилин
10:56   GUARD              Прикордонний патруль
10:90   ZNAK               112
10:125  ARR_GROMADA        Вилоцької
10:158  ARR_RAYON          Берегівського
10:179  ARR_OBLAST         Закарпатської
10:222  DIST               450 метрів
10:336  CITIZEN            України
10:386  CITIZEN            України
10:466  BORDER_CNTRY       Угорщини
11:25   CITIZEN            України
13:82   PROTOCOL           ЗхРУ № 286286
19:169  RESOLUTION         штрафу
19:249  FINE               8500

Роздільнянський районний суд Одеської області
ПОСТАНОВА
ІМЕНЕМ УКРАЇНИ
Справа № 511/1983/22
Номер провадження: 3/511/1204/22
"05" жовтня 2023 р. суддя Роздільнянського районного суду Одеської області Панчук А І, розглянувши питання, повʼязані із виконанням постанови в справі про адміністративне правопорушення № 511/1983/22, номер провадження: 3/511/1204/22, згідно якої ОСОБА_1, ІНФОРМАЦІЯ_1, громадянина України, не працюючого, проживаючого за адресою: АДРЕСА_1, було притягнуто до адміністративної відповідальності за частиною 2 статті 204-1 КУпАП, -
ВСТАНОВИВ:
22 вересня 2022 року Роздільнянським районним судом Одеської області за результатами розгляду протоколу про адміністративне правопорушення було прийнято постанову, згідно якої ОСОБА_1, притягнуто до адміністративної відповідальності за частиною 2 статті 204-1 КУпАП та накладено стягнення у виді штрафу в розмірі 8500,00 грн а також стягнуто судовий збір на користь держави у розмірі 496,20 гривень.
Вказана постанова суду відповідно до автоматизованої системи документообігу суду та Єдиного державного реєстру судових рішень набрала законної сили 04 жовтня 2022 року.
Поряд з цим, наразі постанова не виконана, а строк для предʼявлення її до виконання, встановленим Законом України «Про виконавче провадження», пропущений.
Згідно статті 129-1 Конституції України судове рішення є обовʼязковим до виконання. Держава забезпечує виконання судового рішення у визначеному законом порядку. Контроль за виконанням судового рішення здійснює суд.
Відповідно до статті 305 КУпАП контроль за правильним і своєчасним виконанням постанови про накладення адміністративного стягнення здійснюється органом (посадовою особою), який виніс постанову, та іншими органами державної влади в порядку, встановленому законом.
Стаття 299 КУпАП регламентує, що постанова про накладення адміністративного стягнення є обовʼязковою для виконання державними і громадськими органами, підприємствами, установами, організаціями, посадовими особами і громадянами.
Виконання судового рішення є невідʼємною складовою права кожного на судовий захист і охоплює, зокрема, законодавчо визначений комплекс дій, спрямованих на захист і відновлення порушених прав, свобод, законних інтересів фізичних та юридичних осіб, суспільства, держави (пункт 2 мотивувальної частини рішення Конституційного Суду України від 13 грудня 2012 року № 18-рп/2012).
Відповідно до положень статті 17 Закону України «Про виконання рішень та застосування практики Європейського Суду з прав людини» суди застосовують при розгляді справ Конвенцію про захист прав людини і основоположних свобод та практику Європейського суду з прав людини як джерело права.
У рішенні Європейського Суду з прав людини у справі «Глоба проти України» № 15729/07 від 5 липня 2012 року вказано, що пункт 1 статті 6 Конвенції серед іншого (inter alia) захищає виконання остаточних судових рішень, які у державах, що визнали верховенство права, не можуть залишатися невиконаними на шкоду одній із сторін. Відповідно виконанню судових рішень не можна перешкоджати, відмовляючи у виконанні або надмірно його затримувати. Держава зобовʼязана організувати систему виконання судових рішень, яка буде ефективною як за законодавством, так і на практиці.
Крім того, Європейський суд з прав людини вказує, що «право на суд» було б ілюзорним, якби правова система Договірної держави допускала, щоб остаточне судове рішення, яке має обовʼязкову силу, не виконувалося на шкоду одній із сторін. Важко собі навіть уявити, щоб стаття 6 детально описувала процесуальні гарантії, які надаються сторонам у спорі, а саме: справедливий, публічний і швидкий розгляд, і водночас не передбачала виконання судових рішень. Якщо вбачати у статті 6 тільки проголошення доступу до судового органу та права на судове провадження, то це могло б породжувати ситуації, що суперечать принципу верховенства права, який Договірні держави зобовʼязалися поважати, ратифікуючи Конвенцію. Отже, для цілей статті 6 виконання рішення, ухваленого будь-яким судом, має розцінюватися як складова частина «судового розгляду» (HORNSBY v. GREECE, № 18357/91, § 40, ЄСПЛ, від 19 березня 1997 року).
На підставі встановлених обставин, з метою забезпечення виконання судового рішення, яке набрало законної сили, суддя вважає необхідним поновити строк для предʼявлення його до виконання.
Керуючись статтею 129-1 Конституції України, статтями 283, 304 КУпАП, Законом України «Про виконавче провадження», суддя, -
ПОСТАНОВИВ:
Поновити строк для предʼявлення до виконання постанови Роздільнянського районного суду Одеської області від 22 вересня 2022 року по справі № 511/1983/22, номер провадження: 3/511/1204/22, згідно якої на ОСОБА_1, притягнуто до адміністративної відповідальності за частиною 2 статті 204-1 КУпАП та накладено стягнення у виді штрафу в розмірі 8500,00 грн а також стягнуто судовий збір на користь держави у розмірі 496,20 гривень.
Постанова суду може бути предʼявлена до виконання протягом трьох місяців з наступного дня після набрання цією постановою законної сили.
Постанова може бути оскаржена до Одеського апеляційного суду протягом десяти днів з дня її проголошення.
Суддя А. І. Панчук
=== ENTITIES ===
1:1     COURT_RAYON        Роздільнянський
1:30    COURT_OBLAST       Одеської
4:10    CASE_NUMBER        511/1983/22
6:1     HEARING_DATE       "05" жовтня 2023
6:27    COURT_RAYON        Роздільнянського
6:59    COURT_OBLAST       Одеської
6:189   CASE_NUMBER        511/1983/22
6:283   CITIZEN            України
8:1     ARR_DATE           22 вересня 2022
8:297   RESOLUTION         штрафу
8:314   FINE               8500,00
21:1    RESOLUTION         Поновити строк
21:142  CASE_NUMBER        511/1983/22
21:324  RESOLUTION         штрафу
21:341  FINE               8500,00

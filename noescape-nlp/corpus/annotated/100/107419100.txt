Справа № 526/2464/22
Провадження № 3/526/1077/2022
ПОСТАНОВА
ІМЕНЕМ УКРАЇНИ
21 листопада 2022 року суддя Гадяцького районного суду Полтавської області Максименко Л. В., розглянувши справу про адміністративне правопорушення, яка надійшла від відділу прикордонної служби «Середина Буда» про притягнення до адміністративної відповідальності
ОСОБА_1, ІНФОРМАЦІЯ_1, уродженця смт. Лисянка Черкаської обл., громадянин України, проживає по АДРЕСА_1, не працює, РНОКПП НОМЕР_1,
за ч.2 ст. 204-1 КУпАП,
ВСТАНОВИВ:
27 жовтня 2022 року о 00 год. 15 хв. прикордонним нарядом «Сторожовий пост» виявлено ОСОБА_1 з документами, що посвідчує особу, який 27.10.2022 о 00.00 на напрямку н.п. «горожанка» (російська федерація) - н.п. «ГАВРИЛОВА СЛОБОДА» (Україна) (600 м до державного кордону) в районі інформаційно - попереджувальних табличок № 2183 - 2189, на території Старогутського старостинського округу, Середино - Будської міської ради, Шосткинського контрольованого прикордонного району, Сумської області у складі групи осіб: ОСОБА_2, ОСОБА_3, ОСОБА_4, ОСОБА_5, ОСОБА_6 спільно здійснили незаконне перетинання державного кордону з України в російську федерацію та в зворотному напрямку, з метою перемістити товар з російської федерації в Україну в пішому порядку, поза встановленими пунктами пропуску. Своїми діями порушили вимоги ст. 9 Закону України «Про державний кордон України».
ОСОБА_1 звернувся до суду з заявою про розгляд справи без його участі, підтвердив факт вчинення правопорушення.
Вина ОСОБА_1 у вчиненні адміністративного правопорушення, передбаченого ч.2 ст. 204-1 КУпАП підтверджується сукупністю інших досліджених в судовому засіданні доказів, які не викликають сумнівів у своїй достовірності і допустимості, зокрема даними, які містяться у протоколі про адміністративне правопорушення, рапорті інспектора прикордонної служби, протоколі особистого огляду, огляду речей та вилучення речей і документів від 27.10.22, письмових поясненнях учасників даної події, акті приймання передачі № 8/2 від 27 жовтня 2022 року вилученого майна та іншими матеріалами справи в їх сукупності.
Вважаю, що в діях ОСОБА_1 є склад правопорушення, передбаченого ч.2 ст. 204-1 КУпАП України - перетинання або спроба перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади - вчинені групою осіб.
Виходячи з матеріалів справи, тяжкості вчиненого правопорушення, відношення до скоєного, вважаю, що ОСОБА_1 слід піддати стягненню у вигляді штрафу, так як саме таке адміністративне стягнення буде необхідним і справедливим з метою запобігання вчинення правопорушень в подальшому.
Відповідно до ст. 401 КУпАП у разі винесення суддею постанови про накладення адміністративного стягнення, особою, на яку накладено таке стягнення, сплачується судовий збір у розмірі 0,2 розміру прожиткового мінімуму для працездатних осіб, що визначено Законом України «Про судовий збір».
Керуючись ст. 204-1 ч.2, 221, 283, 284 КУпАП, суддя
ПОСТАНОВИВ:
ОСОБА_1 визнати винним у вчиненні адміністративного правопорушення, передбаченого ч.2 ст. 204-1 КУпАП та накласти на нього адміністративне стягнення в розмірі 500 (пʼятисот) неоподатковуваних мінімумів доходів громадян, що становить 8500 (вісім тисяч пʼятсот) гривень.
Стягти з ОСОБА_1 на користь держави судовий збір в сумі 496.20 грн.
Конфіскувати в дохід держави вилучені 600 штук мобільних телефонів, що знаходяться в 12 коробках обмотаних чорною плівкою розміром 510*270*380 мм, відповідно до акту приймання передачі № 8/2 від 27.10.2022: з них - 393 мобільні телефони марки Galaxy S 22 Ultra чорного кольору, в комплекті до них 393 штуки - USB-кабелів, 393 штуки блоків живлення, 393 штуки навушників, 393 шт. прозорих чохлів), 207 мобільних телефони марки Galaxy S 22 Ultra синього кольору в комплекті до них 207 шт. USB кабелів, 207 шт. блоків живлення, 207 шт. - навушників, 207 шт. прозорих чохлів), що знаходяться на зберіганні в державного інспектора ОВ УБК та ПМП Сумської митниці Третякова Андрія Івановича.
Строк предʼявлення постанови до виконання три місяці.
Штраф, накладений за вчинення адміністративного правопорушення та судовий збір вноситься особою, що притягнута до адміністративної відповідальності в установу банку України.
Штраф має бути сплачений особою, що притягнута до адміністративної відповідальності, не пізніш як через пʼятнадцять днів з дня вручення йому постанови про накладення штрафу, а в разі оскарження постанови - не пізніш як через пʼятнадцять днів з дня повідомлення про залишення скарги без задоволення.
У разі несплати штрафу у вищезазначений строк постанова про накладення штрафу надсилається для примусового виконання до відділу державної виконавчої служби.
У порядку примусового виконання постанови про стягнення штрафу за вчинення адміністративного правопорушення стягується подвійний розмір штрафу 17000 грн., а також витрати на облік вчиненого правопорушення.
Постанова може бути оскаржена протягом десяти днів з дня винесення постанови до Полтавського апеляційного суду через Гадяцький районний суд.
Суддя: Л. В. Максименко
=== ENTITIES ===
1:10    CASE_NUMBER        526/2464/22
5:1     HEARING_DATE       21 листопада 2022
5:30    COURT_RAYON        Гадяцького
5:56    COURT_OBLAST       Полтавської
5:195   VPS                Середина Буда
6:39    BIRTH_SETTL        Лисянка
6:47    BIRTH_OBLAST       Черкаської
6:75    CITIZEN            України
9:1     ARR_DATE           27 жовтня 2022
9:23    ARR_TIME           00 год. 15 хв.
9:60    GUARD              Сторожовий пост
9:134   ARR_DATE           27.10.2022
9:147   ARR_TIME           00.00
9:171   SETTL_FROM         горожанка
9:183   SETTL_CNTRY        російська федерація
9:212   SETTL_TO           ГАВРИЛОВА СЛОБОДА
9:232   SETTL_CNTRY        Україна
9:242   DIST               600 м
9:323   ZNAK               2183 - 2189
9:349   ARR_OKRUG          Старогутського
9:388   ARR_GROMADA        Середино - Будської
9:422   ARR_RAYON          Шосткинського
9:474   ARR_OBLAST         Сумської
17:234  FINE               8500

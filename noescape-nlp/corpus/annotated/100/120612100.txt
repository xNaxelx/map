Справа № 305/2101/24
Номер провадження 3/305/1353/24
ПОСТАНОВА
ІМЕНЕМ УКРАЇНИ
26.07.2024 Суддя Рахівського районного суду Закарпатської області Ластовичак Віктор Юрійович, розглянувши матеріали про притягнення до адміністративної відповідальності
ОСОБА_1, ІНФОРМАЦІЯ_1, громадянина України, мешканця АДРЕСА_1,
за ч.1 ст.204-1 Кодексу України про адміністративні правопорушення,-
встановив:
До Рахівського районного суду 17.07.2024 надійшли матеріали про адміністративне правопорушення, складені відділом прикордонної служби «ІНФОРМАЦІЯ_2» (тип В) ІНФОРМАЦІЯ_3 про притягнення до адміністративної відповідальності ОСОБА_2, а саме протокол від 26.05.2024 серії ЗхРУ № 142397 про адміністративне правопорушення за ознаками ч. 1 ст. 204-1 КУпАП, з додатками.
Згідно з протоколом автоматизованого розподілу справ між суддями від 17.07.2024 визначено головуючого суддю ОСОБА_3.
Як вбачається із протоколу, складеного працівниками ДПС України, 26.05.2024 близько 9-15 год прикордонним нарядом «Прикордонний патруль» у контрольованому прикордонному районі на напрямку прикордонного знаку № 364, поблизу залізничної станції населеного пункту Рахів (територія Рахівського району Закарпатської області) було виявлено та затримано ОСОБА_1, який здійснив спробу незаконного перетинання державного кордону з України до Румунії поза встановленими пунктами пропуску через державний кордон України, чим порушив вимоги статей 9, 12 Закону України «Про державний кордон України».
В судове засідання ОСОБА_1 повторно не зʼявився. Про день, час та місце розгляду справи двічі повідомлявся належним чином, шляхом надсилання смс-повідомлень про виклик до суду на номер телефону, про причини неявки суд не повідомив. При цьому у матеріалах справи міститься письмова заява ОСОБА_1, у якій просить справу розглянути за його відсутності, свою провину визнає.
Враховуючи, що ч. 2 ст. 268 КУпАП у даному випадку не передбачено обовʼязкової присутності особи, яка притягається до адміністративної відповідальності, суддя розглядає справу у відсутності ОСОБА_1.
Вина ОСОБА_1 підтверджується протоколом про адміністративне правопорушення серії ЗхРУ № 142397 від 26.05.2024, протоколом про адміністративне затримання від 26.05.2024, протоколом особистого огляду, огляду речей та вилучення речей і документів, під час якого виявлено паспорт громадянина України для виїзду за кордон (у подальшому повернуто), письмовими поясненнями, у яких ОСОБА_1 ствердив, що їхав до Рахова, щоб потім перейти через кордон до Румунії, щоб потрапити на роботу до Польщі, письмовою заявою та іншими зібраними матеріалами справи.
З урахуванням викладеного, суд приходить до висновку, що ОСОБА_1 вчинив адміністративне правопорушення, передбачене ч.1 ст.204-1 КУпАП, тобто спроба перетинання державного кордону України будь-яким способом поза пунктами пропуску через державний кордон України.
Обставин, які б помʼякшували або обтяжували відповідальність ОСОБА_1, не встановлено.
Враховуючи матеріали справи, характер вчиненого та особу правопорушника, суддя вважає за необхідне накласти на ОСОБА_1 адміністративне стягнення у виді штрафу.
У відповідності до ст. 40-1 КУпАП, ст. 4 Закону України «Про судовий збір» у звʼязку з ухваленням постанови про накладення адміністративного стягнення з ОСОБА_1 слід стягнути судовий збір - 0,2 розміру прожиткового мінімуму для працездатних осіб, що становить 605,60 грн.
Керуючись статтями 33, 40-1, 283, 284 Кодексу України про адміністративні правопорушення, суддя
ПОСТАНОВИВ:
ОСОБА_1, ІНФОРМАЦІЯ_1, мешканця АДРЕСА_1, визнати винуватим у вчиненні адміністративного правопорушення, передбаченого ч. 1 ст. 204-1 Кодексу України про адміністративні правопорушення та накласти на нього адміністративне стягнення у виді штрафу в розмірі двохсот неоподатковуваних мінімумів доходів громадян, що становить 3 400 гривень.
Стягнути з ОСОБА_1 судовий збір у розмірі 605,60 грн на користь держави.
Розʼяснити ОСОБА_1, що відповідно до ч. 1 ст. 307, ст. 308 КУпАП штраф має бути сплачений ним не пізніш, як через пʼятнадцять днів з дня вручення йому постанови про накладення штрафу, а в разі оскарження такої постанови - не пізніш як через пʼятнадцять днів з дня повідомлення про залишення скарги без задоволення. У разі несплати штрафу у строк, установлений ч. 1 ст. 307 цього Кодексу, постанова про накладення штрафу надсилається для примусового виконання і з правопорушника стягується подвійний розмір штрафу.
Постанова судді у справі про адміністративне правопорушення може бути оскаржена протягом десяти днів з дня її винесення до Закарпатського апеляційного суду шляхом подання апеляційної скарги через Рахівський районний суд.
Постанова набирає законної сили після закінчення строку подання апеляційної скарги та може бути предʼявлена до виконання протягом трьох місяців.
Суддя Віктор ЛАСТОВИЧАК
=== ENTITIES ===
1:10    CASE_NUMBER        305/2101/24
5:1     HEARING_DATE       26.07.2024
5:18    COURT_RAYON        Рахівського
5:45    COURT_OBLAST       Закарпатської
6:36    CITIZEN            України
9:4     COURT_RAYON        Рахівського
9:31    RECEIVE_DATE       17.07.2024
9:136   VPS                ІНФОРМАЦІЯ_2
9:253   PROTO_DATE         26.05.2024
9:270   PROTOCOL           ЗхРУ № 142397
11:66   ARR_DATE           26.05.2024
11:85   ARR_TIME           9-15 год
11:116  GUARD              Прикордонний патруль
11:211  ZNAK               364
11:216  ARR_PLACE          поблизу залізничної станції
11:262  ARR_SETTL          Рахів
11:279  ARR_RAYON          Рахівського
11:298  ARR_OBLAST         Закарпатської
11:434  BORDER_CNTRY       Румунії
14:82   PROTOCOL           ЗхРУ № 142397
14:100  PROTO_DATE         26.05.2024
14:158  DET_DATE           26.05.2024
14:289  PASSPORT           України
14:446  BORDER_CNTRY       Румунії
21:240  RESOLUTION         штрафу
21:324  FINE               3 400

Справа № 513/256/24
Провадження № 3/513/315/24
Саратський районний суд Одеської області
ПОСТАНОВА
ІМЕНЕМ УКРАЇНИ
13 березня 2024 року Суддя Саратського районного суду Одеської області Бучацька А. І. розглянувши в приміщенні суду в смт. Сарата матеріали, які надійшли з НОМЕР_1 прикордонного загону ІНФОРМАЦІЯ_1 про притягнення до адміністративної відповідальності
ОСОБА_1, ІНФОРМАЦІЯ_2, громадянина України, уродженця м. Лебедин, Сумської області, зареєстрованого за адресою: АДРЕСА_1, не працюючого, паспорт НОМЕР_2, виданий 09 квітня 2010 року Лебединським МВ ГУМВС України в Сумській області,
за ч.2 ст.204-1 КУпАП,
ВСТАНОВИВ:
13 лютого 2024 року близько 16:00 години прикордонним нарядом «Контрольний пост» від Відділу прикордонної служби "Фараонівка" (тип В) на напрямку прикордонного знаку 0648 на відстані 35000 метрів від лінії державного кордону України було виявлено громадянина України ОСОБА_1, який в складі групи осіб здійснив спробу незаконного перетину державного кордону України. Рух до лінії державного кордону було здійснено на транспортному засобі ВАЗ 2199 номерний знак НОМЕР_3. Зазначеними діями ОСОБА_1 здійснив спробу незаконного перетину державного кордону України будь-яким способом поза пунктами пропуску через державний кордон України групою осіб, чим порушив вимоги ст.ст. 9, 12 Закону України "Про державний кордон України" від 04.11.1991 року, за що відповідальність передбачена ч.2 ст. 204-1 КУпАП.
ОСОБА_1, належним чином повідомлений про розгляд справи, у судове засідання не прибув. В матеріалах справи наявна заява про розгляд справи за його відсутності.
Його вина, крім його письмових пояснень, підтверджується протоколом про адміністративне правопорушення; письмовими поясненнями ОСОБА_1, рапортом інспектора відділу ПС "Фараонівка" щодо обставин затримання порушників державного кордону прикордонним нарядом "Контрольний пост" Білгород-Дністровського прикордонного загону від 13.02.2024 р., фотознімками.
Стаття 9 Закону України "Про державний кордон України" від 04 листопада 1991 року № 1777-XII встановлює, що перетинання державного кордону України здійснюється на шляхах сполучення через державний кордон з додержанням встановленого порядку.
Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Пункт пропуску через державний кордон України - це спеціально виділена територія на залізничних та автомобільних станціях, у морських і річкових портах, аеропортах (аеродромах) з комплексом будівель, споруд і технічних засобів, де здійснюються прикордонний, митний та інші види контролю і пропуск через державний кордон осіб, транспортних засобів, вантажів та іншого майна.
За положеннями частини 1 ст. 12 цього ж Закону пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України.
Дії ОСОБА_1 суд кваліфікує за ч.2 ст.204-1 КУпАП, тобто спроба перетинання державного кордону України будь-яким способом поза пунктами пропуску через державний кордон України, вчинене групою осіб.
При накладенні стягнення суд відповідно до ст. 33 КУпАП враховує характер вчиненого правопорушення, особу порушника, ступінь його вини, майновий стан, обставини, що помʼякшують і обтяжують відповідальність.
Судом не встановлено обставин, що помʼякшують чи обтяжують відповідальність за адміністративне правопорушення.
Ураховуючи зазначене суд приходить до висновку про необхідність накладення на ОСОБА_1 адміністративного стягнення у виді штрафу, передбаченого санкцією ч.2 ст.204-1 КУпАП.
Відповідно до ст. 40-1 КУпАП, пункту 5 частини 2 ст. 4 Закону України "Про судовий збір" з ОСОБА_1 належить стягнути на користь держави судовий збір в розмірі 0,2 розміру прожиткового мінімуму для працездатних осіб, що складає 605,60 гривень.
Керуючись ст.ст. 40-1, 283, 284, 285 КУпАП, суддя
ПОСТАНОВИВ:
ОСОБА_1 визнати винним у вчиненні адміністративного правопорушення, передбаченого ч.2 ст.204-1 КУпАП.
Накласти на ОСОБА_1 адміністративне стягнення у виді штрафу в розмірі пʼятисот неоподатковуваних мінімумів доходів громадян, в сумі 8500 (вісім тисяч пʼятсот) гривень.
Стягнення проводити на користь держави на розрахунковий рахунок № UA978999980313030106000015722, код за ЄДРПОУ отримувача - 37607526, отримувач коштів - ГУК в Одеській області/смт. Сарата/21081100, банк отримувача - Казначейство України (ЕАП), вид платежу: адміністративні штрафи та інші санкції.
Стягнути з ОСОБА_1 судовий збір на користь держави у сумі 605 (шістсот пʼять) гривень 60 (шістдесят) копійок на розрахунковий рахунок № UA908999980313111256000026001, код отримувача (код за ЄДРПОУ) - 37993783, банк отримувача Казначейство України (ЕАП), отримувач коштів - ГУК у м. Києві (м. Київ) 22030106, призначення платежу стягнення судового збору на користь держави.
Строк предʼявлення постанови до виконання 3 (три) місяці з дня набрання нею законної сили.
Постанова може бути оскаржена до Одеського апеляційного суду через Саратський районний суд Одеської області протягом десяти днів з дня винесення постанови.
Постанова набирає законної сили після закінчення строку подання апеляційної скарги.
Суддя А. І. Бучацька
=== ENTITIES ===
1:10    CASE_NUMBER        513/256/24
3:1     COURT_RAYON        Саратський
3:25    COURT_OBLAST       Одеської
6:1     HEARING_DATE       13 березня 2024
6:28    COURT_RAYON        Саратського
6:55    COURT_OBLAST       Одеської
7:36    CITIZEN            України
7:58    BIRTH_SETTL        Лебедин
7:67    BIRTH_OBLAST       Сумської
10:1    ARR_DATE           13 лютого 2024
10:29   ARR_TIME           16:00 години
10:64   GUARD              Контрольний пост
10:115  VPS                Фараонівка
10:167  ZNAK               0648
10:184  DIST               35000 метрів
10:260  CITIZEN            України
12:169  VPS                Фараонівка
12:258  GUARD              Контрольний пост
25:54   RESOLUTION         штрафу
25:133  FINE               8500

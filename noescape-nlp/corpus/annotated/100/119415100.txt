Справа № 138/1628/24
Провадження №:3/138/650/24
ПОСТАНОВА
ІМЕНЕМ УКРАЇНИ
31 травня 2024 року м. Могилів-Подільський
Суддя Могилів-Подільського міськрайонного суду Вінницької області Ясінський Ю. А., розглянувши матеріали, які надійшли з Військової частини НОМЕР_1 Державної прикордонної служби України про притягнення до адміністративної відповідальності ОСОБА_1 (VITEAZI IVAN), ІНФОРМАЦІЯ_1, уродженця с. Березівка Окницького району Республіка Молдова, мешканця вул. Прецерковна с. Каларашовка Республіка Молдова, молдованина, громадянина Республіки Молдова, з середньою освітою, не одруженого, не працюючого, тел. НОМЕР_2, за ч. 2 ст. 204-1 КУпАП, -
ВСТАНОВИВ:
25.05.2024 о 20 год. 59 хв. на напрямку «н.п. Каларашовка (Республіка Молдова) н.п. Могилів-Подільський (Україна)» в районі прикордонного знаку № 0128 виявлено ОСОБА_1, який повторно протягом року здійснив спробу незаконного перетину державного кордону України вплав через річку Дністер поза встановленими пунктами пропуску, чим порушив вимоги статті 9 Закону України «Про державний кордон України» від 04.11.1991 № 1777ХІІ, тобто вчинив правопорушення, відповідальність за яке передбачена ч. 2 ст. 204-1 КУпАП.
В судове засідання ОСОБА_1 не зʼявився, однак в матеріалах справи наявна розписка, в якій зазначено, що останній повідомлений про те, що справа буде направлена до Могилів-Подільського міськрайонного суду Вінницької області. Таким чином, останній усвідомлював місце та орієнтовний час розгляду справи відносно нього. Крім того, працівником суду було здійснено неодноразові телефонні дзвінки на номер телефону, який надав працівникам прикордонної служби ОСОБА_1 для повідомлення його про час та місце розгляду справи, однак номер абонента не відповідає. Отже, судом були вжиті всі необхідні та достатні заходи задля повідомлення останнього про розгляд даної справи та забезпечення його участі у судовому засіданні з метою дачі пояснень, однак він на звʼязок не виходить.
У своєму рішенні у справі "Пономарьов проти України" від 03.04.2008 року Європейський суд з прав людини вказав, що сторони в розумні інтервали часу мають вживати заходів, щоб дізнатись про стан відомого їм судового провадження.
Суд, враховуючи практику Європейського суду з прав людини, відповідно до якої, сторона, яка задіяна в ході судового розгляду зобовʼязана з розумним інтервалом часу сама цікавитись провадженням у її справі, добросовісно користуватись належними їй процесуальними правами та неухильно виконувати процесуальні обовʼязки, вважає за можливе провести розгляд справи у відсутність особи, яка притягується до адміністративної відповідальності.
З огляду на викладене та те, що законодавством обмежено строки розгляду справи за ст. 204-1 КУПАП, суд вважає, що розгляд можна провести у відсутність ОСОБА_1.
Вина у вказаному правопорушенні доведена матеріалами справи, зокрема протоколом про адміністративне правопорушення серії ПдРУ № 253298 від 25.05.2024, в якому зазначено обставини вказаного правопорушення; рапортами працівників прикордонної служби; письмовим поясненням ОСОБА_1, в якому зазначено, що останній незаконно перетнув державний кордон України вплав через р. Дністер; копією паспорта громадянина Республіки Молдова на імʼя VITEAZI IVAN; копією постанови Могилів-Подільського міськрайонного суду вінницької області від 13.05.2024; актом ознайомлення особи, яка притягується до адміністративної відповідальності з її правами, передбаченими ст. 268 КУпАП; диском з доведенням прав.
Дослідивши матеріали справи, приходжу до висновку, що ОСОБА_1 необхідно визнати винуватим за ч. 2 ст. 204-1 КУпАП: перетинання державного кордону України будь-яким способом поза пунктами пропуску через державний кордон України, особою, яку протягом року було піддано адміністративному стягненню за одне з порушень, передбачених частиною першою цієї статті.
При накладенні стягнення суд враховує характер вчиненого правопорушення, те, що ОСОБА_1 вже притягувався до адміністративної відповідальності за аналогічне правопорушення, обставин, що обтяжують чи помʼякшують його відповідальність судом не встановлено, і вважає, що для виправлення та перевиховання останнього доцільно застосувати стягнення у виді штрафу без з конфіскації знарядь та засобів вчинення правопорушення, оскільки таких виявлено та вилучено не було.
Керуючись ст. 27, 204-1 ч. 2, 283, 284 ч. 1 п. 1 КУпАП, -
ПОСТАНОВИВ:
ОСОБА_1 (VITEAZI IVAN) визнати винуватим у вчиненні адміністративного правопорушення, передбаченого ч. 2 ст. 204-1 КУпАП, накласти на нього адміністративне стягнення у виді штрафу в дохід держави в розмірі 650 (шістсот пʼятдесят) неоподатковуваних мінімумів доходів громадян, що становить 11050 (одинадцять тисяч пʼятдесят) гривень (стягувач - ІНФОРМАЦІЯ_2 (військова частина НОМЕР_1), що розташований по АДРЕСА_1)
Стягнути з ОСОБА_1 (VITEAZI IVAN), в дохід держави судовий збір в розмірі605 (шістсот пʼять) гривень 60 копійок на користь ГУК у м. Києві/м. Київ/ 22030106; код отримувача (код за ЄДРПОУ): 37993783; банк отримувача: Казначейство України (ел.адм.подат.); рахунок отримувача: UA908999980313111256000026001; код класифікації доходів бюджету: 22030106 (стягувачем є Державна судова адміністрація України,050, призначення платежу «судовий збір»).
Постанова може бути оскаржена до Вінницького апеляційного суду через Могилів-Подільський міськрайонний суд протягом 10 (десяти) днів з дня її винесення.
Суддя Ю. А. Ясінський
=== ENTITIES ===
1:10    CASE_NUMBER        138/1628/24
5:1     HEARING_DATE       31 травня 2024
6:7     COURT_RAYON        Могилів-Подільського
6:48    COURT_OBLAST       Вінницької
6:291   BIRTH_SETTL        Березівка
6:301   BIRTH_RAYON        Окницького
6:425   CITIZEN            Республіки Молдова
8:1     ARR_DATE           25.05.2024
8:14    ARR_TIME           20 год. 59 хв.
8:47    SETTL_FROM         Каларашовка
8:60    SETTL_CNTRY        Республіка Молдова
8:85    SETTL_TO           Могилів-Подільський
8:106   SETTL_CNTRY        Україна
8:147   ZNAK               0128
13:122  PROTOCOL           ПдРУ № 253298
13:140  PROTO_DATE         25.05.2024
13:406  PASSPORT           Республіки Молдова
18:174  RESOLUTION         штрафу
18:290  FINE               11050

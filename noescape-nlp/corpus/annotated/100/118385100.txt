ПОСТАНОВА
ІМЕНЕМ УКРАЇНИ
Справа № 495/1662/24
Номер провадження 3/495/1013/2024
27 березня 2024 рокум. Білгород-Дністровський
Суддя Білгород-Дністровського міськрайонного суду Одеської області Волкова Ю. Ф.,
розглянувши матеріали, які надійшли від ІНФОРМАЦІЯ_1 відділення інспекторів прикордонної служби «ІНФОРМАЦІЯ_2» Державної прикордонної служби України про притягнення до адміністративної відповідальності:
ОСОБА_1, ІНФОРМАЦІЯ_3, громадянина України, який проживає за адресою: АДРЕСА_1, за ч.1 ст. 204-1 Кодексу України про адміністративні правопорушення,
встановила:
27.02.2024 до Білгород-Дністровського міськрайонного суду Одеської області від ІНФОРМАЦІЯ_1 НОМЕР_1 прикордонного загону відділу прикордонної служби «ІНФОРМАЦІЯ_2» Державної прикордонної служби України надійшли матеріали про притягнення до адміністративної відповідальності ОСОБА_2 за ч.1 ст. 204-1 Кодексу.
Відповідно до протоколу про адміністративне правопорушення серії ПдРУ № 308475 від 21.02.2024 ОСОБА_1 ставиться у провину вчинення адміністративного правопорушення, передбаченого частиною першою статті 204-1 Кодексу, із таким формулюванням: 21.02.2024 о 21:15 прикордонним нарядом «Контрольний пост» на автодорозі М-16 (48 км 600м) на відстані 3900 м від лінії державного кордону виявлено громадянина України ОСОБА_1, який не маючи документів, які дають підстави для виїзду за кордон в пунктах пропуску через державний кордон, здійснив спробу незаконного перетину, поза пунктами пропуску державного кордону з України в Республіку Молдова, який демаркований у відповідності до Положення про демаркацію державного кордону між Україною і Республікою Молдова на ділянці автодороги Одеса-Рені в районі прикордонного знаку № 0608, що проходить через ділянку автодороги Одеса-Рені, чим порушив вимоги ст. 9 Закону України «Про державний кордон України», ст. 5 Закону України «Про прикордонний контроль».
У судовому засіданні представник ОСОБА_1 адвокат Довгаль О. О. заперечив провину ОСОБА_1, щодо вчинення адміністративного правопорушення передбаченого ч.1 ст. 204-1 КУпАП, надав суду клопотання про долучення доказів на спростування обставин, викладених у протоколі.
Суд, дослідивши матеріали справи, клопотання захисника та долучені докази, дійшов висновку про відсутність в діях ОСОБА_1 складу адміністративного правопорушення, події адміністративного правопорушення, передбаченого ч.1 ст. 204-1 КУпАП з таких підстав.
Відповідності до статті 1 Кодексу, завданням Кодексу України про адміністративні правопорушення є охорона прав і свобод громадян, власності, конституційного ладу України, прав і законних інтересів підприємств, установ і організацій, встановленого правопорядку, зміцнення законності, запобігання правопорушенням, виховання громадян у дусі точного і неухильного додержання Конституції і законів України, поваги до прав, честі і гідності інших громадян, до правил співжиття, сумлінного виконання своїх обовʼязків, відповідальності перед суспільством.
Згідно зі ст. 7 КУпАП ніхто не може бути підданий заходу впливу у звʼязку з адміністративним правопорушенням інакше як на підставах і в порядку, встановлених законом.
Адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність права і свободи громадян, на встановлений порядок управління і за яку законом передбачено адміністративну відповідальність (ст. 9 КУпАП).
Завданням у справах про адміністративні правопорушення є своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом. При розгляді кожної справи суддя зобовʼязаний зʼясувати обставини, передбачені ст. 280 КУпАП, а винесене у справі судове рішення має ґрунтуватись на конкретних доказах (ст. 245 КУпАП).
Статтею 280 КУпАП передбачено, що орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності, чи є обставини, що помʼякшують і обтяжують відповідальність, чи заподіяно майнову шкоду, чи є підстави для передачі матеріалів про адміністративне правопорушення на розгляд громадської організації, трудового колективу, а також зʼясувати інші обставини, що мають значення для правильного вирішення справи.
Згідно із ст. 129 Конституції України, однією з основних засад судочинства, є забезпечення доведеності вини.
Зʼясовуючи обставини справи, суд повинен виходити з положень ст. 251 КУпАП, згідно з якою доказами в справі про адміністративне правопорушення є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненнями особи, яка притягається до адміністративної відповідальності, потерпілих, свідків, висновком експерта, речовими доказами, показаннями технічних приладів та технічних засобів, що мають функції фото- і кінозйомки, відеозапису, у тому числі тими, що використовуються особою, яка притягається до адміністративної відповідальності, або свідками, а також працюючими в автоматичному режимі, чи засобів фото- і кінозйомки, відеозапису, у тому числі тими, що використовуються особою, яка притягається до адміністративної відповідальності, або свідками, а також працюючими в автоматичному режимі, які використовуються при нагляді за виконанням правил, норм і стандартів, що стосуються забезпечення безпеки дорожнього руху, протоколом про вилучення речей і документів, а також іншими документами.
Розглядаючи справу про адміністративне правопорушення, суд, з урахуванням вимог ст. 252 КУпАП, оцінює докази за своїм внутрішнім переконанням, що ґрунтується на всебічному, повному і обʼєктивному дослідженні всіх обставин справи в їх сукупності, керуючись законом і правосвідомістю.
Обовʼязок щодо збирання доказів покладається на осіб, уповноважених на складання протоколів про адміністративні правопорушення, визначених статтею 255 цього Кодексу.
На підтвердження вини ОСОБА_1 у вчиненні адміністративного правопорушення, передбаченого ч.1 ст. 204-1 КУпАП, до матеріалів справи додано: протокол про адміністративне правопорушення серії ПдРУ 308475 від 21.02.2024; схему місця виявлення порушника державного кордону України 21.02.2024; рапорти від 21.02.2024; копію паспорта громадянина України.
Поставлене у провину адміністративне правопорушення у даній справі спростовується такими доказами: довідкою ВЛК № 2095 від 09.06.2023, виданою ІНФОРМАЦІЯ_4 на імʼя ОСОБА_1, ІНФОРМАЦІЯ_3, тимчасовим посвідченням військовозобовʼязаного серії НОМЕР_2 від 09.06.2023, виданим ІНФОРМАЦІЯ_4 ОСОБА_1, ІНФОРМАЦІЯ_3, які були вилучені під час огляду місця події 21.02.2024 у період часу 20:41 20:48 год. на території контрольно прикордонного посту «ІНФОРМАЦІЯ_5», розташованого на 49 км автошляху М-15 (Одеса-Рені); копією відповіді ІНФОРМАЦІЯ_6 на адвокатський запит № 1 від 23.02.2024, якою підтверджено дійсність отримання ОСОБА_1 тимчасового посвідчення військовозобовʼязаного серії НОМЕР_2 від 09.06.2023 та довідки ВЛК № 2095 від 09.06.2023 саме ІНФОРМАЦІЯ_6.
У даному випадку суд звертає увагу, що за подією спроби незаконного перетину державного кордону ОСОБА_1 внесено відомості в ЄРДР за № 12024164250000200 від 22.02.2024 за ознаками кримінального правопорушення на підставі частини четвертої статті 358 КК України (використання завідомо підробленого документа); ухвалою слідчого судді від 28.02.2024 зафіксовано виявлення і вилучення під час огляду місця події 21.02.2024 близько у період часу 20:41 20:48 год. на території КрП «Маяки» довідки ВЛК № 2295 від 09.06.2023, виданої ІНФОРМАЦІЯ_4 на імʼя ОСОБА_1, тимчасового посвідченням військовозобовʼязаного серії НОМЕР_2 від 09.06.2023, виданим ІНФОРМАЦІЯ_4 ОСОБА_1. Водночас у протоколі про адміністративне правопорушення від 21.02.2024 не вказано про наявність у ОСОБА_1 вказаних документів з ознаками підробки під час перебування в КрП «Маяки»; такий протокол також не містить посилань на те, якого саме документу для отримання дозволу на перетин кордону та якого саме органу влади не надав ОСОБА_1. Водночас, ухвалою слідчого судді Біляївського районного суду Одеської області від 26.03.2024 скасовано арешт на майно, накладений ухвалою слідчого судді від 28.02.2024; підставою скасування визначено підтвердження справжності довідки ВЛК № 2295 від 09.06.2023, виданої ІНФОРМАЦІЯ_4 на імʼя ОСОБА_1, тимчасового посвідченням військовозобовʼязаного серії НОМЕР_2 від 09.06.2023, виданого ІНФОРМАЦІЯ_4 ОСОБА_1.
Суд звертає увагу, що відповідальність за ч.1 ст.204-1 КУпАП настає за перетинання або спроба перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Обʼєктом даного адміністративного проступку є суспільні відносини у сфері охорони державного кордону. Обʼєктивна сторона правопорушення виражається у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади (формальний склад). Субʼєкт адміністративного проступку - загальний (фізичні осудні особи, які досягли 16- річного віку). Субʼєктивна сторона правопорушення визначається ставленням до наслідків і характеризується наявністю вини у формі умислу.
Аналізуючи обʼєктивну сторону правопорушення за ч.1 ст.204-1 КУпАП, особа (потенційний правопорушник) у момент виявлення правопорушення має вчиняти певні активні дії: перетинання або здійснення спроби перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади.
Статтею 9 Закону України «Про державний кордон України» визначено порядок перетинання державного кордону України, який здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Згідно з вимогами ч.1 ст. 12 ЗУ «Про державний кордон України» пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України.
Частиною 1 статті 2 Закону України «Про порядок виїзду і вʼїзду в Україну громадян України» визначено, що документами, що дають право громадянину України на виїзд з України і вʼїзд в Україну, є: паспорт громадянина України для виїзду за кордон; дипломатичний паспорт України; службовий паспорт України; посвідчення особи моряка; посвідчення члена екіпажу; посвідчення особи на повернення в Україну (дає право на вʼїзд в Україну). У передбачених міжнародними договорами України випадках замість документів, зазначених у частині першій цієї статті, для виїзду з України і вʼїзду в Україну можуть використовуватися інші документи.
Статтею 3 даного Закону закріплено, що перетинання громадянами України державного кордону України здійснюється в пунктах пропуску через державний кордон України після предʼявлення одного з документів, зазначених у статті 2 цього Закону. Правила перетинання державного кордону України громадянами України встановлюються Кабінетом Міністрів України відповідно до цього Закону та інших законів України.
Правила перетинання державного кордону громадянами України затверджені постановою Кабінету Міністрів України від 27.01.1995 № 57 (у редакції постанови Кабінету Міністрів України від 25.08.2010 № 724, далі - Правила) з наступними змінами та доповненнями.
Пунктом 2-6 цих Правил визначено, що у разі введення на території України надзвичайного або воєнного стану право на перетин державного кордону, крім осіб, зазначених у пунктах 2-1 та 2-2 цих Правил, також мають інші військовозобовʼязані особи, які не підлягають призову на військову службу під час мобілізації. Ця норма не поширюється на осіб, визначених в абзацах другому і третьому частини третьої статті 23 Закону України "Про мобілізаційну підготовку та мобілізацію", а також пункті 2-14 цих Правил.
Відповідно до абзацу третього частини першої статті 23 Закону України "Про мобілізаційну підготовку та мобілізацію" не підлягають призову на військову службу під час мобілізації військовозобовʼязані, які відповідно до висновку військово-лікарської комісії визнані тимчасово непридатними до військової служби за станом здоровʼя.
У свою чергу, суть правопорушення, викладена у протоколі про адміністративне правопорушення № 308475 від 21.02.2024 не містить вказівок про надання ОСОБА_1 будь-яких документів під час проходження контролю 21.02.2024; лише констатовано спробу незаконного перетину. Водночас, тверджень про недостовірні відомості про особу у поданих документах протокол і додані до нього матеріали не містять. Доказів про підроблення цих документів суду не надано. Також посилання у протоколі на порушення ОСОБА_1 статті 9 Закону України «Про державний кордон України» не конкретизоване без посилання на жодну із 9 частин вказаної норми.
Адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність (ст.9 КУпАП).
Тобто адміністративне правопорушення - це вчинок, який має форму або дії, або бездіяльності. Проте, щоб вчинок можна було кваліфікувати як адміністративне правопорушення, він повинен мати сукупність юридичних ознак, що визначають склад правопорушення. Наявність усіх ознак правопорушення є єдиною підставою для притягнення правопорушника до відповідальності. Якщо відсутня хоча б одна з ознак правопорушення, особа не може бути притягнута до відповідальності.
Кодексом України про адміністративні правопорушення встановлюється чітка стадійність притягнення особи до відповідальності: виявлення правопорушення, фіксація правопорушення, формування доказової бази (матеріалів справи), розгляд справи про адміністративне правопорушення.
Тобто, після виявлення факту вчинення правопорушення особа, що його складає (прикордонник) зобовʼязаний зібрати належні та допустимі докази такого правопорушення.
Протокол про адміністративне правопорушення - це комплексне джерело доказової інформації. Однак він набуває значення доказу в таких випадках, коли: по-перше, протокол складений уповноваженою на те посадовою особою; по-друге, складений не пізніше термінів, передбачених для накладення адміністративного стягнення; по-третє, зміст протоколу відповідає усім вимогам, передбаченим коментованою статтею.
Суть адміністративного правопорушення повинна точно відповідати ознакам складу адміністративного правопорушення, зазначеним у статті КУпАП за якою складено протокол.
Обставини правопорушення повинні бути викладені в протоколі конкретно, з належним формулюванням складу адміністративного правопорушення у відповідності до змісту диспозиції статті (частини статті) КУпАП, що передбачає відповідальність за його вчинення.
Щодо обґрунтованості поширення на вказану категорію справ гарантій Конвенції необхідно зазначити таке. Якість складання протоколу є дуже важливою стадією оформлення справи про адміністративне правопорушення, й фактично є "обвинуваченням" держави щодо особи, що потребує належного до цього ставлення. Відповідно звернуто увагу уповноважених осіб на необхідності дотримання правил та процедур під час складання протоколу про адміністративне правопорушення, прав та гарантій особи, яка притягується до адміністративної відповідальності, належному фіксуванні доказів вчинення правопорушення та їх зберіганні тощо.
У справах проти України Європейський Суд розглядав питання про віднесення правопорушень, передбачених КУпАП, до "кримінального аспекту" в розумінні Конвенції, що, з огляду на суворість передбаченого покарання правопорушення, не є незначними, тому такі адміністративні провадження слід вважати по суті кримінальними і такими, що вимагають застосування всіх гарантій ст. 6 Конвенції.
При цьому, судовий розгляд проводиться лише стосовно особи, яка притягується до відповідальності, і лише в межах зазначеного у протоколі про адміністративне правопорушення обвинувачення, на підставі зібраних посадовою особою, уповноваженою на складання протоколу про адміністративне правопорушення, доказів.
За наведеного, сам по собі складений щодо ОСОБА_1 протокол про адміністративне правопорушення № 308475 за частиною 1 статті 204-1 КУпАП, не може бути визнаний єдиним належним та допустимим доказом у даній справі в розумінні статті 251 КУпАП, в частині підтвердження факту вчинення особою певних діянь, оскільки за своєю правовою природою не є самостійним беззаперечним доказом, а викладені у ньому обставини повинні бути перевірені за допомогою інших доказів, які б підтверджували вину особи, яка притягується до адміністративної відповідальності і не викликали сумніву у суду.
Із врахуванням положень і тлумачень статті 6 Конвенції про захист прав людини і основоположних свобод суд не має права самостійно відшукувати докази винуватості особи у вчиненні правопорушення, оскільки таким чином, неминуче перебиратиме на себе функції обвинувача, позбавляючись статусу незалежного органу правосуддя.
Стандарт доведення вини поза розумним сумнівом означає, що сукупність обставин справи, встановлена під час судового розгляду, виключає будь-яке інше розумне пояснення події, яка є предметом судового розгляду, крім того, що правопорушення було вчинено і особа, яка притягається до адміністративної відповідальності, є винною у вчиненні адміністративного правопорушення.
Поза розумним сумнівом має бути доведений кожний з елементів, які є важливими для правової кваліфікації діяння: як тих, що утворюють обʼєктивну сторону діяння, так і тих, що визначають його субʼєктивну сторону.
Обовʼязок всебічного і неупередженого дослідження судом усіх обставин справи у цьому контексті означає, що для того, щоб визнати винуватість доведеною поза розумним сумнівом, версія, викладена у протоколі про адміністративне правопорушення, має пояснювати всі встановлені судом обставини, що мають відношення до події, яка є предметом судового розгляду.
Наявність таких обставин, які свідчать про можливість іншої версії події, аніж викладена у протоколі про адміністративне правопорушення, є підставою для розумного сумніву в доведеності вини особи.
Для дотримання стандарту доведення поза розумним сумнівом будь-який обґрунтований сумнів у тій версії події, яку вказано у протоколі про адміністративне правопорушення, має бути спростований фактами, встановленими на підставі допустимих доказів, і єдина версія, якою розумна і безстороння людина може пояснити всю сукупність фактів, установлених у суді, - є та версія подій, яка дає підстави для визнання особи винною згідно з протоколом про адміністративне правопорушення.
Адміністративними матеріалами, на підставі яких ОСОБА_1 ставиться у провину спроба незаконного перетину державного кордону з України в Республіку Молдова без дозволу відповідних органів влади, не доведено склад адміністративного правопорушення за частиною першою статті 204-1 Кодексу, зокрема його обʼєктивної сторони. У даному випадку суд звертає увагу, що протокол про адміністративне правопорушення не містить посилань на те, якого саме дозволу на перетин кордону та якого саме органу влади не надав ОСОБА_1.
Як зазначено в статті 247 Кодексу провадження в справі про адміністративне правопорушення підлягає закриттю за відсутності події і складу адміністративного правопорушення.
Враховуючи вищевикладене та керуючись ст. 62 Конституції України, ст. ст. 27, 204-1, 221, 283, 284 КУпАП, суддя
постановила:
провадження у справі № 495/1662/24 про притягнення до адміністративної відповідальності ОСОБА_1, за вчинення адміністративного правопорушення, передбаченого ч.1 ст. 204-1 КУпАП закрити на підставі пункту 1 частини першої статті 247 Кодексу, у звʼязку з відсутністю події і складу адміністративного правопорушення.
Постанова судді у справі про адміністративне правопорушення може бути оскаржена протягом десяти днів з дня винесення постанови.
Постанова набирає законної сили після закінчення строку подання апеляційної скарги.
Суддя Ю. Ф. Волкова
=== ENTITIES ===
3:10    CASE_NUMBER        495/1662/24
5:1     HEARING_DATE       27 березня 2024
6:7     COURT_RAYON        Білгород-Дністровського
6:51    COURT_OBLAST       Одеської
7:98    VPS                ІНФОРМАЦІЯ_2
8:36    CITIZEN            України
10:1    RECEIVE_DATE       27.02.2024
10:15   COURT_RAYON        Білгород-Дністровського
10:59   COURT_OBLAST       Одеської
10:151  VPS                ІНФОРМАЦІЯ_2
11:66   PROTOCOL           ПдРУ № 308475
11:84   PROTO_DATE         21.02.2024
11:242  ARR_DATE           21.02.2024
11:255  ARR_TIME           21:15
11:283  GUARD              Контрольний пост
11:301  ARR_PLACE          на автодорозі М-16 (48 км 600м)
11:345  DIST               3900 м
11:402  CITIZEN            України
11:620  BORDER_CNTRY       Республіку Молдова
11:736  BORDER_CNTRY       Республікою Молдова
11:756  ARR_PLACE          на ділянці автодороги Одеса-Рені
11:820  ZNAK               0608
23:190  PROTOCOL           ПдРУ 308475
23:206  PROTO_DATE         21.02.2024
23:340  PASSPORT           України
25:724  PROTO_DATE         21.02.2024
25:832  ARR_PLACE          КрП «Маяки»
36:93   PROTOCOL           № 308475
36:106  PROTO_DATE         21.02.2024
47:95   PROTOCOL           № 308475
54:136  BORDER_CNTRY       Республіку Молдова
58:24   CASE_NUMBER        495/1662/24
58:178  RESOLUTION         закрити

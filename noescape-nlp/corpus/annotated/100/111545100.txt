Справа № 308/9896/23
3/308/5177/23
ПОСТАНОВА
ІМЕНЕМ УКРАЇНИ
15 червня 2023 року м. Ужгород
Суддя Ужгородського міськрайонного суду Закарпатської області Шумило Н. Б., розглянувши матеріали справи про адміністративне правопорушення, які надійшли з Відділу прикордонної служби «ІНФОРМАЦІЯ_1» ІНФОРМАЦІЯ_2, відносно
ОСОБА_1 (ОСОБА_2),
ІНФОРМАЦІЯ_3, громадянина Федеративної Республіки Нігерія, непрацюючого,
місце проживання: АДРЕСА_1,
за ч.1 ст.204-1 Кодексу України про адміністративні правопорушення,-
встановив:
ОСОБА_1 (ОСОБА_2), о 12 червня 2023 року о 14 год. 15 хв. на околиці населеного пункту Соломоново Ужгородського району Закарпатської області на відстані 200 метрів до державного кордону на напрямку 362 прикордонного знаку «У» був виявлений та затриманий під час спроби незаконного перетинання державного кордону в пішому порядку із України в Угорщину поза встановленими пунктами пропуску через державний кордон.. Своїми діями порушив вимоги ст. ст. 9 та 12 Закону України «Про державний кордон», чим вчинив правопорушення відповідальність за яке передбачена ч.1 ст.204-1 КУпАП.
У судове засідання 15.06.2023 ОСОБА_1 (ОСОБА_2) не зʼявився, про час та місце розгляду справи повідомлений належним чином, шляхом направлення судової повістки. При цьому в матеріалах справи наявна заява ОСОБА_1 (ОСОБА_2) від 12.06.2023, в якій просить розглядати справу без його участі, свою вину визнає, щиро кається.
Враховуючи наведене, скорочені строки для розгляду справи про адмінстративне правопорушення передбачене ст. 204-1 КУпАП та вимоги ст. 268 КУпАП, вважаю за можливе розглянути справу за відсутності особи, яка притягається до адміністративної відповідальності.
Вивчивши матеріали справи про адміністративне правопорушення, оцінивши докази по справі, приходжу до наступних висновків.
У відповідності до ст.245 КУпАП, завданням провадження у справах про адміністративні правопорушення є своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом.
Вимогами ст. 252 КУпАП встановлено, що орган (посадова особа) оцінює докази за своїм внутрішнім переконанням, яке ґрунтується на всебічному, повному і обʼєктивному дослідженні всіх обставин справи в їх сукупності, керуючись законом і правосвідомістю.
Відповідно до вимог ст. 280 КУпАП орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності, чи є обставини, що помʼякшують і обтяжують відповідальність, передбачені ст.ст. 34-35 КУпАП, чи заподіяно майнову шкоду, а також зʼясувати інші обставини, що мають значення для правильного вирішення справи.
Частиною 1 ст.204-1 КУпАП передбачена адміністративна відповідальність за перетинання або спроба перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Крім того, статтею 9 Закону України «Про державний кордон України» визначено порядок перетинання державного кордону України, який здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Згідно вимог ч.1 ст. 12 ЗУ «Про державний кордон України» пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України.
Винуватість ОСОБА_1 (ОСОБА_2) у вчиненні адміністративного правопорушення передбаченого ч.1 ст.204-1 КУпАП, підтверджується матеріалами справи, а саме: протоколом про адміністративне правопорушення ЗхРУ № 013601 від 13.06.2023 року, який відповідає вимогам ст. 256 КУпАП та яким зафіксовано час, місце та обставини вчинення правопорушення; протоколом про адміністративне затримання від 12.06.2023, протоколом особистого огляду, огляду речей та вилучення речей і документів від 12.06.2023, рапортом помічника начальника відділу начальника кінологічного відділення, інспектора прикордонної служби від 12.06.2023; повідомленням про затримання громадянина Федеративної Республіки Нігерія, фототаблицею від 12.06.2023, схемою ділянки щодо затримання особи на напрямку 362 п/зн 12.06.2023.
Враховуючи наведене, вважаю, що в діях ОСОБА_1 (ОСОБА_2)наявний склад адміністративного правопорушення, передбаченого ч. 1 ст. 204-1 КУпАП.
Згідно до ст.33 КУпАП стягнення за адміністративне правопорушення накладається у межах, установлених цим Кодексом та іншими законами України. При накладанні стягнення враховуються характер вчиненого правопорушення, особа порушника, ступінь його вини, обставини, що помʼякшують і обтяжують відповідальність.
З врахуванням даних про особу правопорушника у сукупності із обставинами справи та ступеня тяжкості вчиненого ним правопорушення, для досягнення мети адміністративного стягнення, визначеної ст.23 КУпАП, вважаю, що до ОСОБА_1 (ОСОБА_2) слід застосувати адміністративне стягнення у виді штрафу.
Відповідно до ст.40-1 КУпАП, у разі винесення суддею постанови про накладання адміністративного стягнення, особою, на яку накладено таке стягнення, сплачується судовий збір у відповідності до ст.4 Закону України «Про судовий збір» в розмірі 0,2 розміру прожиткового мінімуму для працездатних осіб, що становить 536,80 грн.
Керуючись ст. ст. 40-1, 204-1, 283, 284 Кодексу України про адміністративні правопорушення, суддя,-
ПОСТАНОВИВ:
Визнати ОСОБА_1 (ОСОБА_2), ОСОБА_3 (ОСОБА_4) винним у вчиненні адміністративного правопорушення, передбаченого ч. 1 ст. 204-1 КУпАП та накласти на нього адміністративне стягнення у виді штрафу у розмірі двохсот неоподатковуваних мінімумів доходів громадян, що становить 3 400 (три тисячі чотириста) грн. 00 коп.
Стягнути з ОСОБА_1 (ОСОБА_2) на користь держави судовий збір в розмірі 536 грн. 80 коп.
Постанова може бути оскаржена до Закарпатського апеляційного суду через Ужгородський міськрайонний суд Закарпатської області протягом десяти днів з дня її винесення.
Строк предʼявлення постанови до виконання три місяці з дня її винесення.
Суддя Ужгородського міськрайонного
суду Закарпатської області Н. Б. Шумило
=== ENTITIES ===
1:10    CASE_NUMBER        308/9896/23
5:1     HEARING_DATE       15 червня 2023
6:7     COURT_RAYON        Ужгородського
6:41    COURT_OBLAST       Закарпатської
6:186   VPS                ІНФОРМАЦІЯ_1
8:27    CITIZEN            Федеративної Республіки Нігерія
12:22   ARR_DATE           12 червня 2023
12:44   ARR_TIME           14 год. 15 хв.
12:59   ARR_PLACE          на околиці
12:88   ARR_SETTL          Соломоново
12:99   ARR_RAYON          Ужгородського
12:120  ARR_OBLAST         Закарпатської
12:154  DIST               200 метрів
12:199  ZNAK               362
12:343  BORDER_CNTRY       Угорщину
22:199  PROTOCOL           ЗхРУ № 013601
22:217  PROTO_DATE         13.06.2023
22:387  DET_DATE           12.06.2023
22:653  CITIZEN            Федеративної Республіки Нігерія
22:764  ZNAK               362
22:773  ARR_DATE           12.06.2023
29:187  RESOLUTION         штрафу
29:271  FINE               3 400
33:7    COURT_RAYON        Ужгородського
34:6    COURT_OBLAST       Закарпатської

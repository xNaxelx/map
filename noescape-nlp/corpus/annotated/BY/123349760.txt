ПОСТАНОВА
ІМЕНЕМ УКРАЇНИ
Справа № 571/2422/24
Провадження № 3/571/1470/2024
27 листопада 2024 року с-ще Рокитне
Суддя Рокитнівського районного суду Рівненської області Верзун О. П., розглянувши справу про адміністративне правопорушення відносно:
ОСОБА_1, ІНФОРМАЦІЯ_1, уродженця с. Обсичі, Рокитнівського району Рівненської області, жителя АДРЕСА_1, громадянина України, РНОКПП НОМЕР_1, відомості про притягнення до адміністративної відповідальності відсутні,
про вчинення адміністративного правопорушення, передбаченого ч. 1 ст. 204-1 КУпАП,
ВСТАНОВИВ:
Згідно протоколу, 27 жовтня 2024 року о 06 год. 30 хв., ОСОБА_1 на території Березівської ОТГ Сарненського району Рівненської області, на напрямку с. Познань (Україна) - Дзержинськ (Республіка Білорусь) 500 м до лінії державного кордону та прикордонного знаку № 0896, намагався незаконно перетнути державний кордон України, поза пунктом пропуску, чим порушив вимоги ст. 9 Закону України «Про державний кордон України».
Дії ОСОБА_1 кваліфіковані по ч. 1 ст. 204-1 КУпАП.
В судове засідання ОСОБА_1 не зʼявився. Суд вважає за можливе розглянути справу у відсутності порушника, оскільки відповідно до ст. 268 КУпАП при розгляді справ про адміністративні правопорушення, передбачені ст. 204-1 КУпАП присутність особи, яка притягається до адміністративної відповідальності, не є обовʼязковою.
Розглянувши протокол про адміністративне правопорушення, дослідивши письмові докази по справі та оцінивши їх в сукупності, суд зазначає наступне.
Відповідальність за ч. 1 ст. 204-1 КУпАП настає у разі перетинання або спроби перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
На підтвердження вини ОСОБА_1 у вчиненні адміністративного правопорушення долучено протокол про адміністративне правопорушення ЧЦП № 043862 від 27.10.2024, рапорт інспектора прикордонної служби ОСОБА_2 від 27.10.2024, схему та довідку щодо проведення фільтраційно-перевірочних заходів, яка не підписана службовою особою.
Відповідно до ст. 251 КУпАП доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Обовʼязок щодо збирання доказів покладається на осіб, уповноважених на складання протоколів про адміністративні правопорушення.
ОСОБА_1 у своїх письмових поясненнях, що містяться у протоколі, підтвердив, що не мав військово-облікового запису, однак наміру незаконного перетину кордону не мав, а їхав до дівчини.
Однак, належних та допустимих доказів у спростування наданого пояснення та підтвердження вини за ч. 1 ст. 204-1 КУпАП матеріали справи не містять.
З огляду на встановлену обставину, провадження у справі підлягає закриттю на підставі п. 1 ч. 1 ст. 247 КУпАП.
Керуючись ч. 1 ст. 204-1, ст. ст. 283, 247 КУпАП,
ПОСТАНОВИВ:
Провадження у справі відносно ОСОБА_1 за ч. 1 ст. 204-1 КУпАП закрити.
Постанова може бути оскаржена до Рівненського апеляційного суду протягом десяти днів з дня її винесення.
Постанова набирає законної сили після закінчення строку її оскарження.
Суддя
=== ENTITIES ===
3:10    CASE_NUMBER        571/2422/24
5:1     HEARING_DATE       27 листопада 2024
6:7     COURT_RAYON        Рокитнівського
6:37    COURT_OBLAST       Рівненської
7:37    BIRTH_SETTL        Обсичі
7:45    BIRTH_RAYON        Рокитнівського
7:67    BIRTH_OBLAST       Рівненської
7:117   CITIZEN            України
10:19   ARR_DATE           27 жовтня 2024
10:41   ARR_TIME           06 год. 30 хв.
10:78   ARR_GROMADA        Березівської
10:95   ARR_RAYON          Сарненського
10:115  ARR_OBLAST         Рівненської
10:151  SETTL_FROM         Познань
10:160  SETTL_CNTRY        Україна
10:171  SETTL_TO           Дзержинськ
10:183  SETTL_CNTRY        Республіка Білорусь
10:204  DIST               500 м
10:263  ZNAK               0896
15:128  PROTOCOL           ЧЦП № 043862
15:145  PROTO_DATE         27.10.2024
22:63   RESOLUTION         закрити

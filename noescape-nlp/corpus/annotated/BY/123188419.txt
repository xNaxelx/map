Народицький районний суд Житомирської області
Справа № 284/1005/24
ПОСТАНОВА
ІМЕНЕМ УКРАЇНИ
20 листопада 2024 року селище Народичі
Народицький районний суд Житомирської області в складі: під головуванням судді Піщуліної І. С., розглянувши матеріали, які надійшли з другої прикордонної комендатури ІНФОРМАЦІЯ_1, про притягнення до адміністративної відповідальності за частиною 1 статті 204-1 Кодексу України про адміністративні правопорушення ОСОБА_1, ІНФОРМАЦІЯ_2, проживаючого по АДРЕСА_1, не працюючого, реєстраційний номер облікової картки платника податків НОМЕР_1,
ВСТАНОВИВ:
Інспектором прикордонної служби 1 категорії кулеметником 1 групи інспекторів прикордонної служби 1 віпс НОМЕР_2 прикордонної застави НОМЕР_3 прикордонної комендатури штаб - сержантом ОСОБА_2 12 листопада 2024 року складено протокол про адміністративне правопорушення серії ЧПЦ № 043394 про те, що 12 листопада 2024 року о 14 годині 40 хвилин на північній околиці н. п. Народичі (Україна), навпроти прикордонного знаку 1560 (до лінії ДК 26 км), у контрольованому прикордонному районі було виявлено та затримано (зі слів) громадянина України ОСОБА_1, який намагався перетнути державний кордон з України у республіку білорусь поза пунктом пропуску, чим вчинив спробу незаконного перетину державного кордону України й порушив вимоги статті 9 Закону України «Про державний кордон України».
ОСОБА_1 у судове засідання не зʼявився, надав суду заяву, у якій просив розглянути справу без його участі та зазначив, що вину у вчиненні правопорушення не визнає. Також у заяві зазначив, що наміру перетинати кордон не мав, оскільки їхав рейсовим автобусом з міста Києва у місто Овруч Коростенського району Житомирської області, де зареєстрований та проживає. Вказав, що не мав при собі документів, що посвідчують особу, оскільки втратив їх у місті Київ. Крім того, зазначив, що він народився та постійно проживає у місті Овруч, на підтвердження чого надав копії свідоцтва про народження та витягу з реєстру територіальної громади.
Перевіряючи обґрунтованість та правомірність складання протоколу про адміністративне правопорушення щодо ОСОБА_1, суд зважає на таке.
Частиною 1 статті 204-1 Кодексу України про адміністративні правопорушення передбачена адміністративна відповідальність за незаконне перетинання державного кордону України будь-яким способом поза пунктами пропуску через державний кордон України без відповідних документів або використанням підробленого документа чи таких, що містять недостовірні відомості про особу, чи без дозволу відповідних органів влади.
За правилами статті 251 Кодексу України про адміністративні правопорушення доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненнями особи, яка притягається до адміністративної відповідальності, потерпілих, свідків, висновком експерта, речовими доказами, показаннями технічних приладів та технічних засобів, що мають функції фото - і кінозйомки, відеозапису, у тому числі тими, що використовуються особою, яка притягається до адміністративної відповідальності, або свідками, а також працюючими в автоматичному режимі, чи засобів фото - і кінозйомки, відеозапису, у тому числі тими, що використовуються особою, яка притягається до адміністративної відповідальності, або свідками, а також працюючими в автоматичному режимі або в режимі фотозйомки (відеозапису), які використовуються при нагляді за виконанням правил, норм і стандартів, що стосуються забезпечення безпеки дорожнього руху та паркування транспортних засобів, актом огляду та тимчасового затримання транспортного засобу, протоколом про вилучення речей і документів, а також іншими документами.
Обовʼязок щодо збирання доказів покладається на осіб, уповноважених на складання протоколів про адміністративні правопорушення, визначених статтею 255 цього Кодексу.
На підтвердження винуватості ОСОБА_1 у вчиненні зазначеного правопорушення, окрім протоколу про адміністративне правопорушення, суду було надано рапорт інспектора прикордонної служби 1 категорії - кулеметника 1 групи інспекторів прикордонної служби 1 віпс НОМЕР_2 прикордонної застави ІНФОРМАЦІЯ_3 від 12 листопада 2024 року, схему затримання порушника на ділянці 4 прикордонної застави від 12 листопада 2024 року, які засвідчують виявлення у рейсовому автобусі та затримання ОСОБА_1 на ІНФОРМАЦІЯ_4.
Також долучено пояснення ОСОБА_1 від 12 листопада 2024 року, у яких він зазначив, що не мав на меті перетинати державний кордон України, а також інформаційну довідку від 12 листопада 2024 року, яка містить інформацію щодо анкетних даних останнього.
Проаналізувавши зазначені вище письмові докази та пояснення ОСОБА_1 у їх сукупності, суд приходить до висновку, що матеріали справи про адміністративне правопорушення беззаперечно не підтверджують винуватості ОСОБА_1 у вчиненні адміністративного правопорушення, передбаченого частиною 1 статті 204-1 Кодексу України про адміністративні правопорушення.
Відповідно до пункту 1 частини 1 статті 247 Кодексу України про адміністративні правопорушення провадження в справі про адміністративне правопорушення не може бути розпочато, а розпочате підлягає закриттю у випадку відсутності події і складу адміністративного правопорушення.
На підставі викладеного, суд дійшов переконання, що у діях ОСОБА_1 відсутній склад адміністративного правопорушення, передбаченого частиною 1 статті 204-1 Кодексу України про адміністративні правопорушення, а отже, провадження у цій справі слід закрити.
Керуючись статтями 221, 47, 268, 284 Кодексу України про адміністративні правопорушення,
ПОСТАНОВИВ:
Справу про адміністративне правопорушення щодо ОСОБА_1 закрити у звʼязку із відсутність в його діях складу адміністративного правопорушення, передбаченого частиною 1 статті 204-1 Кодексу України про адміністративні правопорушення.
Постанова може бути оскаржена до Житомирського апеляційного суду через Народицький районний суд Житомирської області особою, щодо якої її винесено, її законним представником, потерпілим або на неї може бути внесено подання прокурора протягом десяти днів з дня її винесення.
Суддя: Ірина ПІЩУЛІНА
=== ENTITIES ===
1:1     COURT_RAYON        Народицький
1:26    COURT_OBLAST       Житомирської
2:10    CASE_NUMBER        284/1005/24
5:1     HEARING_DATE       20 листопада 2024
6:1     COURT_RAYON        Народицький
6:26    COURT_OBLAST       Житомирської
8:192   PROTO_DATE         12 листопада 2024
8:274   PROTOCOL           ЧПЦ № 043394
8:298   ARR_DATE           12 листопада 2024
8:323   ARR_TIME           14 годині 40 хвилин
8:343   ARR_PLACE          на північній околиці
8:370   SETTL_FROM         Народичі
8:380   SETTL_CNTRY        Україна
8:419   ZNAK               1560
8:437   DIST               26 км
8:533   CITIZEN            України
8:604   BORDER_CNTRY       республіку білорусь
21:56   RESOLUTION         закрити

Овруцький районний суд Житомирської області
Справа № 286/3791/24
ПОСТАНОВА
13 листопада 2024 року м. Овруч
Суддя Овруцького районного суду Гришковець А. Л., розглянувши матеріали, які надійшли з другої прикордонної комендатури (з місцем дислокації АДРЕСА_1) ІНФОРМАЦІЯ_1, про притягнення до адміністративної відповідальності ОСОБА_1, ІНФОРМАЦІЯ_2, громадянина України, проживаючого за адресою: АДРЕСА_2, різноробочого ФОП «ОСОБА_2», не працюючого, за ч. 2 ст. 204-1 Кодексу України про адміністративні правопорушення, -
ВСТАНОВИВ:
Інспектором прикордонної служби 2 категорії водієм 3 групи ІПС НОМЕР_1 відділення ІПС НОМЕР_2 прикордонної застави (з АДРЕСА_2) старшим сержантом ОСОБА_3 07.10.2024 складено протокол про адміністративне правопорушення ЧЦП № 042449, згідно якого 07.10.2024 о 9 год. 55 хв. на напряму прикордонного знаку 1485 на західній околиці н. п. Личмани (до лінії державного кордону 19 км) прикордонним нарядом «Секрет» було виявлено громадянина України ОСОБА_1, ІНФОРМАЦІЯ_2, жителя АДРЕСА_2, який спільно з громадянином України ОСОБА_4, ІНФОРМАЦІЯ_3, жителем АДРЕСА_3, намагалися перетнути державний кордон з України в Республіку Білорусь. Тобто вчинили спробу незаконного перетину державного кордону з України в Республіку Білорусь. Звʼязку із збройною агресією РФ в Україні пункти пропуску між Республікою Білорусь та Україною закриті. Дані громадяни намагалися перетнути державний кордон з Україною в Республіку Білорусь без проходження прикордонно-митного контролю, поза пунктом пропуску, чим порушили вимоги ст. 9 Закону України «Про державний кордон України», та вчинили адміністративне правопорушення, відповідальність за яке передбачена ч. 2 ст. 204-1 КУпАП.
В судове засідання ОСОБА_1 не зʼявився, не повідомивши про причини неявки, хоча своєчасно та належним чином був повідомлений про час та місце розгляду справи, що підтверджується поштовим повідомленням. Беручи до уваги, що згідно ч. 2 ст. 268 КУпАП справи про адміністративне правопорушення, передбачене ст. 204-1 КУпАП, не відносяться до категорії справ, при розгляді яких присутність особи, яка притягається до адміністративної відповідальності, є обовʼязковою, а також практику Європейського суду з прав людини, відповідно до якої сторона, яка задіяна в ході судового розгляду, зобовʼязана з розумним інтервалом часу сама цікавитись провадженням у її справі, добросовісно користуватись належними їй процесуальними правами та неухильно виконувати процесуальні обовʼязки, вважаю за можливе провести розгляд справи у відсутність особи, яка притягується до адміністративної відповідальності.
Дослідивши письмові докази по справі, суд встановив наступне.
Відповідно до ч. 2 ст. 7 КУпАП провадження в справах про адміністративні правопорушення здійснюється на основі суворого додержання законності.
Статтею 9 КУпАП передбачено, що адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Відповідно до ст. 245 КУпАП завданням провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом, забезпечення виконання винесеної постанови, а також виявлення причин та умов, що сприяють вчиненню адміністративних правопорушень, запобігання правопорушенням, виховання громадян у дусі додержання законів, зміцнення законності.
За змістом ст. 251 КУпАП доказами у справі про адміністративне правопорушення є будь-які фактичні дані, на основі яких орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненнями особи, яка притягується до адміністративної відповідальності, потерпілих, свідків, висновків експерта, речовими доказами, показаннями технічних приладів та технічних засобів, що мають функції фото - і кінозйомки, відеозапису чи записів фото - і кінозйомки, відеозапису, які використовуються при нагляді за виконанням правил, норм і стандартів, що стосуються забезпечення безпеки дорожнього руху, протоколом про вилучення речей і документів, а також іншими документами.
Обовʼязок щодо збирання доказів покладається на осіб, уповноважених на складання протоколів про адміністративні правопорушення, визначених статтею 255 цього Кодексу.
Відповідно до ст. 280 КУпАП орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності, чи є обставини, що помʼякшують і обтяжують відповідальність, чи заподіяно майнову шкоду, чи є підстави для передачі матеріалів про адміністративне правопорушення на розгляд громадської організації, трудового колективу, а також зʼясувати інші обставини, що мають значення для правильного вирішення справи.
Відповідальність за ч. 1 ст. 204-1 КУпАП настає за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Частиною 2 ст. 204-1 КУпАП передбачено відповідальність за ті самі дії, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті.
Притягнення особи до адміністративної відповідальності можливе лише при наявності в її діях складу адміністративного правопорушення, обовʼязковими елементами якого є: обʼєкт, обʼєктивна сторона, субʼєкт, субʼєктивна сторона (вина). Відсутність хоча б одного із вказаних елементів виключає склад правопорушення взагалі, а порушена справа підлягає закриттю.
Обʼєктом даного адміністративного проступку є суспільні відносини у сфері охорони державного кордону.
Обʼєктивна сторона правопорушення виражається у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади (формальний склад), вчинене групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті.
Субʼєкт адміністративного проступку - загальний (фізичні осудні особи, які досягли 16-річного віку).
Субʼєктивна сторона правопорушення визначається ставленням до наслідків і характеризується наявністю вини у формі умислу.
Статтею 9 Закону України «Про державний кордон України», на порушення якої послався в протоколі інспектор прикордонної служби, передбачено, що перетинання державного кордону України здійснюється на шляхах сполучення через державний кордон з додержанням встановленого порядку.
Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Пункт пропуску через державний кордон України - це спеціально виділена територія на залізничних та автомобільних станціях, автомобільних і пішохідних шляхах, в аеропортах (аеродромах), морських і річкових портах, включаючи частину їх акваторії (захищена повністю або частково огороджувальними гідротехнічними спорудами чи обʼєктами природного походження), з комплексом будівель, споруд і технічних засобів, на якій здійснюються прикордонний, митний контроль, інші види контролю і пропуск через державний кордон України осіб, транспортних засобів, вантажів та іншого майна. Положення про пункти пропуску через державний кордон України затверджується Кабінетом Міністрів України.
Порушенням державного кордону України є також перетинання його будь-якими технічними або іншими засобами без відповідного на те дозволу чи з порушенням встановленого порядку.
Розпорядженням Кабінету Міністрів України «Про тимчасове закриття деяких пунктів пропуску через державний кордон та пунктів контролю» від 26.02.2022 № 188 - р у звʼязку із військовою агресією з боку Російської Федерації та введенням воєнного стану на території України тимчасово закрито з 00 год. 00 хв. 28 лютого 2022 року пункти пропуску через державний кордон та пункти контролю на всій ділянці кордону з РФ, РБ, а також на центральній ділянці українсько-молдовського кордону (Придністровʼя).
Відповідно до ч. ч. 1, 4 ст. 22 Закону України " Про державний кордон України ", п. 2 Положення про прикордонний режим, затвердженого постановою Кабінету Міністрів України від 27 липня 1998 року № 1147, з метою забезпечення на державному кордоні України належного порядку Кабінетом Міністрів України встановлюється прикордонна смуга, а також можуть установлюватися контрольовані прикордонні райони. Так, контрольовані прикордонні райони встановлюються, як правило, в межах території району, міста, селища, сільради, прилеглої до державного кордону України або до узбережжя моря, що охороняється органами Державної прикордонної служби України. До контрольованого прикордонного району включаються також територіальне море України, внутрішні води України і частина вод прикордонних річок, озер та інших водойм України і розташовані в цих водах острови.
У п. 11 вказаного Положення передбачено, що з метою виявлення порушень законодавства з прикордонних питань, виконання завдань, повʼязаних з боротьбою з організованою злочинністю та незаконною міграцією у межах прикордонної смуги і контрольованого прикордонного району, уповноважені особи Державної прикордонної служби та органів Національної поліції, а також члени громадських формувань з охорони громадського порядку і державного кордону мають право відповідно до Законів України " Про Державну прикордонну службу України " та Закону України «Про дорожній рух " у разі потреби зупиняти та оглядати транспортні засоби.
При цьому, згідно з п. 8 Положення громадяни України, Громадяни України, іноземці та особи без громадянства вʼїжджають у контрольований прикордонний район, перебувають, проживають або пересуваються в його межах на підставі документів, що посвідчують їх особу. У період проведення мобілізації (крім цільової) та / або протягом воєнного стану громадяни України чоловічої статі віком від 18 до 60 років також зобовʼязані мати при собі військово-обліковий документ (у паперовій або електронній формі).
Згідно протоколу про адміністративне правопорушення серії ЧЦП № 042449 від 7 жовтня 2024 року документом, що посвідчує особу ОСОБА_1, був паспорт громадянина України № НОМЕР_3, виданий 28.07.2010, орган, що видав - 2623.
У матеріалах справи, що розглядається, окрім протоколу про адміністративне правопорушення серії ЧЦП № 042449 від 7 жовтня 2024 року, містяться: рапорт інспектора прикордонної служби старшого сержанта ОСОБА_5 від 07.10.2024; копія паспорта громадянина України № НОМЕР_3; письмове пояснення ОСОБА_1 від 07.10.2024; схема затримання порушників на ділянці НОМЕР_2 прикордонної застави (з м. д. АДРЕСА_2) 07.10.2024, а також довідка щодо проведення фільтраційно-перевірочних заходів від 07.10.2024.
Поряд з тим, до протоколу про адміністративне правопорушення відносно ОСОБА_1 інспектором прикордонної служби, в порушення вимог ст. 251 КУпАП, не було долучено жодного доказу, який би підтверджував, що ОСОБА_1 безпосередньо вчинив будь-які дії, які б свідчили про його мету здійснити спробу перетину державного кордону.
Так, ОСОБА_1 в письмових поясненнях від 07.10.2024 вказав, що він в лісі збирав гриби і не знав, що може порушити державний кордон України.
В рапорті інспектор прикордонної служби від 07.10.2024 зазначив, що він 07.10.2024 виконував наказ на охорону державного кордону у прикордонному наряді «Секрет», о 09 год. 55 хв. на напрямку прикордонного знаку № 1485 на західній околиці н. п. Личмани (до лінії державного кордону 19 км), було виявлено громадянина України ОСОБА_1, ІНФОРМАЦІЯ_2, який спільно з громадянином України ОСОБА_4, ІНФОРМАЦІЯ_3, вчинили спробу незаконного перетину державного кордону України з Республікою Білорусь. В звʼязку із збройною агресією РФ в Україні пункти пропуску між Республікою Білорусь та Україною закриті. Дані громадяни порушили вимоги ст. 9 Закону України «Про державний кордон України», та вчинили адміністративне правопорушення, відповідальність за яке передбачена ч. 2 ст. 204-1 КУпАП.
Відповідно ОСОБА_1 був зупинений та перевірка документів його здійснювалась на контрольному посту на західній околиці с. Личмани, що за 19 км до лінії державного кордону України.
Суд відмічає, що сам по собі факт присутності особи у населеному пункті розташованому за 19 км від державного кордону, ніяким чином не доводить умислу цієї особи, направленого на незаконний перетин кордону, а також і факту спроби перетинання державного кордону України будь-яким способом поза пунктами пропуску через державний кордон України.
Рапорт же інспектора без наявності інших доказів не є належним та допустимим доказом на підтвердження факту правопорушення.
Крім того, з довідки щодо проведення фільтраційно-перевірочних заходів від 07.10.2024 вбачається, що під час проведення фільтраційно-перевірочних заходів офіцерами ПОРВ (з м. д. н. п. Овруч) встановлено, що ОСОБА_1 з 2021 року тимчасово проживає в смт. Першотравневе Овруцької ТГ Коростенського району, працює лісорубом на підприємстві «Овруч сільбуд», а саме: лісозаготівля, оптова торгівля деревиною, власник ОСОБА_6.
За результатами моніторингу соціальних мереж опитуваного компрометуючих матеріалів не виявлено. За даними бази «Ризик-Блокпост» не значиться. Через наявні обліки МВС України та інтернет - сайт «Миротворець» відомостей будь-якого характеру отримано не було. Громадянина України ОСОБА_1 перевірено за базою даних" Оберіг ", в розшуку не перебуває. Військово - облікові документи не оновлював. Іншої оперативно-значимої інформації за результатами проведення фільтраційно-перевірочних заходів отримано не було.
При цьому зазначено, з метою можливого ухилення від мобілізації, в звʼязку із скрутним матеріальним становищем, можливо мав намір незаконно перетнути державний кордон України у напрямку РБ та в подальшому перетнути кордон з країнами ЄС з метою працевлаштування та уникнення від мобілізації.
Тобто, у вказаній довідці робиться лише припущення про мету можливого ухилення від мобілізації, в звʼязку із скрутним матеріальним становищем, про намір незаконно перетнути державний кордон України у напрямку РБ та в подальшому перетнути кордон з країнами ЄС з метою працевлаштування та уникнення від мобілізації.
Таким чином, до протоколу не додано жодного доказу факту вчинення правопорушення, а саме, що ОСОБА_1 здійснив спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті.
Висновок про винуватість особи у вчиненні адміністративного правопорушення, передбаченого ч. 2 ст. 204-1 КУпАП, не може бути зроблено на підставі лише протоколу про адміністративне правопорушення та рапорту інспектора прикордонної служби.
Суд не має права самостійно відшукувати докази винуватості особи у вчиненні правопорушення, адже діючи таким чином, суд неминуче перебиратиме на себе функції обвинувача, позбавляючись статусу незалежного органу правосуддя, що є порушенням ст. 6 Конвенції про захист прав людини і основоположних свобод.
Відтак, проаналізувавши у цьому провадженні наявні у ньому фактичні дані, які як докази були зібрані інспектором прикордонної служби, суд установив, що вина особи, яка притягається до адміністративної відповідальності за вчинення адміністративного правопорушення, передбаченого ч. 2 ст. 204-1 КУпАП, не є доведеною з дотриманням стандарту доказування «поза розумним сумнівом», у розрізі такого.
Згідно п. 1 ст. 247 КУпАП провадження в справі про адміністративне правопорушення не може бути розпочато, а розпочате підлягає закриттю у разі відсутності події і складу адміністративного правопорушення.
За встановлених обставин та визначення правового врегулювання, суд приходить до висновку про наявність правових підстав для закриття справи.
Керуючись п. 1 ч. 1 ст. 247, ст. 283, п. 3 ст. 284 Кодексу України про адміністративні правопорушення, суддя, -
ПОСТАНОВИВ:
Провадження в адміністративній справі відносно ОСОБА_1 за ч. 2 ст. 204-1 КУпАП закрити за відсутністю в його діях складу даного адміністративного правопорушення.
На постанову може бути подана апеляційна скарга до Житомирського апеляційного суду через Овруцький районний суд протягом десяти днів з дня винесення постанови.
Суддя: А. Л. Гришковець
=== ENTITIES ===
1:1     COURT_RAYON        Овруцький
1:24    COURT_OBLAST       Житомирської
2:10    CASE_NUMBER        286/3791/24
4:1     HEARING_DATE       13 листопада 2024
5:7     COURT_RAYON        Овруцького
5:142   DISLOCATION        АДРЕСА_1
5:254   CITIZEN            України
7:219   PROTOCOL           ЧЦП № 042449
7:246   ARR_DATE           07.10.2024
7:259   ARR_TIME           9 год. 55 хв.
7:304   ZNAK               1485
7:309   ARR_PLACE          на західній околиці
7:335   ARR_SETTL          Личмани
7:372   DIST               19 км
7:401   GUARD              Секрет
7:435   CITIZEN            України
7:511   CITIZEN            України
7:610   BORDER_CNTRY       Республіку Білорусь
7:704   BORDER_CNTRY       Республіку Білорусь
7:895   BORDER_CNTRY       Республіку Білорусь
31:59   PROTOCOL           ЧЦП № 042449
31:76   PROTO_DATE         7 жовтня 2024
31:159  PASSPORT           України
32:97   PROTOCOL           ЧЦП № 042449
32:114  PROTO_DATE         7 жовтня 2024
32:252  PASSPORT           України
32:391  DISLOCATION        АДРЕСА_2
35:154  GUARD              Секрет
35:165  ARR_TIME           09 год. 55 хв.
35:214  ZNAK               1485
35:219  ARR_PLACE          на західній околиці
35:245  ARR_SETTL          Личмани
35:282  DIST               19 км
35:316  CITIZEN            України
35:375  CITIZEN            України
35:471  BORDER_CNTRY       Республікою Білорусь
36:77   ARR_PLACE          на контрольному посту
36:99   ARR_PLACE          на західній околиці
36:122  ARR_SETTL          Личмани
36:137  DIST               19 км
37:90   DIST               19 км
39:185  DISLOCATION        Овруч
40:270  CITIZEN            України
41:187  BORDER_CNTRY       РБ
42:210  BORDER_CNTRY       РБ
51:80   RESOLUTION         закрити

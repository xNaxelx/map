Овруцький районний суд Житомирської області
Справа № 286/3259/24
П О С ТА Н О В А
15 листопада 2024 року м. Овруч
Суддя Овруцького районного суду Житомирської області Кулініч Я. В., розглянувши матеріали, які надійшли з другої комендатури (з. м. д. н. п. Овруч) ІНФОРМАЦІЯ_1 про притягнення до адміністративної відповідальності ОСОБА_1, ІНФОРМАЦІЯ_2, проживаючого в АДРЕСА_1, ФОП, за ч. 2 ст. 204-1 Кодексу України про адміністративні правопорушення,
ВСТАНОВИВ:
Інспектором прикордонної служби вищої категорії начальником 2 групи ІПС (оператор БпАК) третього ВІПС 5 прикордонної застави (з. н. д. н. п. Першотравневе) майстер сержантом ОСОБА_2 складено протокол про адміністративне правопорушення серії ЧЦП № 237545 про те, що 20.08.2024 року о 13 год. 50 хв. на напрямку п/з 1489 на західній околиці н. п. Бережесть (до лінії ДК 18 км) виявлено гр. України ОСОБА_1 жителя м. Київ, спільно зі своїм знайомим ОСОБА_3 ІНФОРМАЦІЯ_3, які рухалися в бік державного кордону, тобто намагалися незаконно перетнути державний кордон з України в республіку білорусь, чим порушили вимоги статті 9 Закону України «Про державний кордон України», тобто вчинив адміністративне правопорушення відповідальність за яке передбачена ч. 2 ст. 204-1 КУпАП.
В судовому засіданні ОСОБА_1 свою вину не визнав, пояснив, що любить подорожувати, наміру перетинати державний кордон не було. За порушення прикордонного режиму його було притягнуто до адміністративної відповідальності та ним сплачено штраф в сумі 850 грн.. Просить суд врахувати, що за одну дію відносно нього склали два протоколи.
Суддя, дослідивши матеріали протоколу, дійшов наступного висновку.
Відповідно до ч. 2 ст. 7 КУпАП провадження в справах про адміністративні правопорушення здійснюється на основі суворого додержання законності.
Статтею 9 КУпАП передбачено, що адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Відповідно до ст. 245 КУпАП завданням провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом, забезпечення виконання винесеної постанови, а також виявлення причин та умов, що сприяють вчиненню адміністративних правопорушень, запобігання правопорушенням, виховання громадян у дусі додержання законів, зміцнення законності.
За змістом ст. 251 КУпАП доказами у справі про адміністративне правопорушення є будь-які фактичні дані, на основі яких орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненнями особи, яка притягується до адміністративної відповідальності, потерпілих, свідків, висновків експерта, речовими доказами, показаннями технічних приладів та технічних засобів, що мають функції фото - і кінозйомки, відеозапису чи записів фото - і кінозйомки, відеозапису, які використовуються при нагляді за виконанням правил, норм і стандартів, що стосуються забезпечення безпеки дорожнього руху, протоколом про вилучення речей і документів, а також іншими документами.
Обовʼязок щодо збирання доказів покладається на осіб, уповноважених на складання протоколів про адміністративні правопорушення, визначених статтею 255 цього Кодексу.
Відповідно до ст. 280 КУпАП орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності, чи є обставини, що помʼякшують і обтяжують відповідальність, чи заподіяно майнову шкоду, чи є підстави для передачі матеріалів про адміністративне правопорушення на розгляд громадської організації, трудового колективу, а також зʼясувати інші обставини, що мають значення для правильного вирішення справи.
Відповідальність за ч. 1 ст. 204-1 КУпАП настає за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Частиною 2 ст. 204-1 КУпАП передбачено відповідальність за ті самі дії, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті.
Обʼєктом даного адміністративного проступку є суспільні відносини у сфері охорони державного кордону.
Обʼєктивна сторона правопорушення виражається у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади (формальний склад).
Субʼєкт адміністративного проступку - загальний (фізичні осудні особи, які досягли 16-річного віку).
Субʼєктивна сторона правопорушення визначається ставленням до наслідків і характеризується наявністю вини у формі умислу.
Статтею 9 Закону України «Про державний кордон України» визначено порядок перетинання державного кордону України, який здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Згідно ст. 12 Закону України «Про державний кордон України» пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України.
Розпорядженням Кабінету Міністрів України «Про тимчасове закриття деяких пунктів пропуску через державний кордон та пунктів контролю» від 26.02.2022 № 188 - р у звʼязку із військовою агресією з боку Російської Федерації та введенням воєнного стану на території України тимчасово закрито з 00 год. 00 хв. 28 лютого 2022 року пункти пропуску через державний кордон та пункти контролю на всій ділянці кордону з РФ, РБ, а також на центральній ділянці українсько-молдовського кордону (Придністровʼя).
Відповідно до ч. ч. 1, 4 ст. 22 Закону України " Про державний кордон України ", п. 2 Положення про прикордонний режим, затвердженого постановою Кабінету Міністрів України від 27 липня 1998 року № 1147 (надалі - Положення), з метою забезпечення на державному кордоні України належного порядку Кабінетом Міністрів України встановлюється прикордонна смуга, а також можуть установлюватися контрольовані прикордонні райони. Так, контрольовані прикордонні райони встановлюються, як правило, в межах території району, міста, селища, сільради, прилеглої до державного кордону України або до узбережжя моря, що охороняється органами Державної прикордонної служби України. До контрольованого прикордонного району включаються також територіальне море України, внутрішні води України і частина вод прикордонних річок, озер та інших водойм України і розташовані в цих водах острови.
У п. 8 Положення громадяни України, Громадяни України, іноземці та особи без громадянства вʼїжджають у контрольований прикордонний район, перебувають, проживають або пересуваються в його межах на підставі документів, що посвідчують їх особу. У період проведення мобілізації (крім цільової) та / або протягом воєнного стану громадяни України чоловічої статі віком від 18 до 60 років також зобовʼязані мати при собі військово-обліковий документ (у паперовій або електронній формі).
Судом досліджено протокол про адміністративне правопорушення серії ЧЦП № 237545 від 20.08.2024 року; рапорт інспектора прикордонної служби вищої категорії майстер сержанта ОСОБА_4; копію паспорта № НОМЕР_1 виданого на імʼя ОСОБА_1; письмові пояснення ОСОБА_1; схему затримання порушників на ділянці НОМЕР_2 прикордонної застави (з АДРЕСА_2) 20.08.2024; письмові пояснення ОСОБА_5..
Крім цього, особою яка притягається до адміністративної відповідальності надано постанову про накладення адміністративного стягнення № 081177 від 20.08.2024 року, якою його притягнуто до адміністративної відповідальності за ч. 1 ст. 202 КУпАП та накладено адміністративне стягнення у виді штрафу в сумі 850 грн..
З вказаної постанови слідує, що 20.08.2024 року о 13 год. 50 хв. на напрямку п/з 1489 на західній околиці н. п. Бережесть (до лінії ДК 18 км) виявлено гр. України ОСОБА_1 жителя м. Київ, який перебував в контрольованому районі з метою туризму.
Копія квитанції № ЕЗСЗ - А 8 СЗ - 4 Н 1 В - 5925 від 27.08.2024 рок свідчить, про сплату ОСОБА_1 штрафу в сумі 850 грн..
Відповідно до принципу юридичної відповідальності «non bis in idem» особа не може бути притягнута до юридичної відповідальності за одне й те саме правопорушення.
Цей принцип закріплено в ст. 61 Конституції України, згідно з якою ніхто не може бути двічі притягнутий до юридичної відповідальності одного виду за одне й те саме правопорушення.
Стаття 4 Протоколу № 7 до Конвенції про захист прав людини та основоположних свобод гарантує, що нікого не може бути вдруге притягнуто до суду або покарано в порядку кримінального провадження під юрисдикцією однієї і тієї самої держави за правопорушення, за яке його вже було остаточно виправдано або засуджено відповідно до закону та кримінальної процедури цієї держави.
На підставі наведеного, суддя вважає необхідним провадження у справі про притягнення ОСОБА_1 до адміністративної відповідальності за ч. 2 ст. 204-1 КУпАП - закрити на підставі п. 1 ч. 1 ст. 247 КУпАП за відсутністю складу даного адміністративного правопорушення.
Керуючись п. 1 ст. 247, ст. ст. 280, 283, 294 Кодексу України про адміністративні правопорушення, суддя, -
ПОСТАНОВИВ:
Провадження у справі про притягнення до адміністративної відповідальності ОСОБА_1 за ч. 2 ст. 204-1 КУпАП закрити за відсутністю в його діях складу даного адміністративного правопорушення.
На постанову може бути подана апеляційна скарга до Житомирського апеляційного суду через Овруцький районний суд протягом десяти днів з дня винесення постанови.
Суддя: Я. В. Кулініч
=== ENTITIES ===
1:1     COURT_RAYON        Овруцький
1:24    COURT_OBLAST       Житомирської
2:10    CASE_NUMBER        286/3259/24
4:1     HEARING_DATE       15 листопада 2024
5:7     COURT_RAYON        Овруцького
5:33    COURT_OBLAST       Житомирської
5:142   DISLOCATION        Овруч
7:142   DISLOCATION        Першотравневе
7:242   PROTOCOL           ЧЦП № 237545
7:266   ARR_DATE           20.08.2024
7:284   ARR_TIME           13 год. 50 хв.
7:315   ZNAK               1489
7:320   ARR_PLACE          на західній околиці
7:346   ARR_SETTL          Бережесть
7:369   DIST               18 км
7:389   CITIZEN            України
7:574   BORDER_CNTRY       республіку білорусь
27:68   PROTOCOL           ЧЦП № 237545
27:85   PROTO_DATE         20.08.2024
29:33   ARR_DATE           20.08.2024
29:51   ARR_TIME           13 год. 50 хв.
29:82   ZNAK               1489
29:87   ARR_PLACE          на західній околиці
29:113  ARR_SETTL          Бережесть
29:136  DIST               18 км
29:156  CITIZEN            України
37:107  RESOLUTION         закрити

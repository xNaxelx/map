Справа № 571/2479/24
Провадження № 3/571/1507/2024
ПОСТАНОВА
іменем України
06 грудня 2024 року с-ще Рокитне
Рокитнівський районний суд Рівненської області, в особі судді Комзюк А.Ф., за участі особи, яка притягається до адміністративної відповідальності ОСОБА_1 , розглянувши справу про адміністративне правопорушення відносно: ОСОБА_1 , ІНФОРМАЦІЯ_1 , громадянина України, жителя АДРЕСА_1 , РНОКПП НОМЕР_1 , відомості про притягнення до адміністративної відповідальності відсутні,
про вчинення адміністративного правопорушення, передбаченого ч.2 ст. 204-1 КУпАП,
встановив:
Згідно протоколу про адміністративне правопорушення ЧЦП №042798 від 25.10.2024: «25.10.2024 р. о 16 годині 00 хв. на території Старосільської ОТГ Сарненського р-ну Рівненської обл., на напрямку Старее Село (Україна) - Дзержинськ (РБ) в 2м від лінії державного кордону на п/зн 0823 в межах прикордонної смуги, прикордонним нарядом «Секрет» було виявлено гр. ОСОБА_1 , який здійснив вихід на вал та мав намір незаконно перетнути державний кордон з України в рб поза встановленими ППр з метою збору дикорослих ягід (клюква). Своїми діями гр. ОСОБА_1 здійснив спробу незаконного перетину державного кордону поза встановленими пунктами пропуску та порушив вимоги ст.9 ЗУ «Про державний кордон України» від 04.11.1991 р., тобто вчинив адміністративне правопорушення, відповідальність за яке передбачено ч.2 ст.204-1 КУпАП».
Дії ОСОБА_1 кваліфіковані за ч.2 ст.204-1 КУпАП.
В судовому засіданні ОСОБА_1 пояснив, що державний кордон України проходить за кілька сотень метрів від с.Дроздинь. Він є місцевим жителем і добре знає, де проходить лінія державного кордону України. Наміру перетина державний кордон в нього не було, в той день збирав гриби неподалік кордону, що пояснював прикордонникам. Однак, на нього склали протокол. Провини своєї не визнає.
Розглянувши протокол про адміністративне правопорушення, заслухавши пояснення ОСОБА_1 , дослідивши матеріали справи та оцінивши їх в сукупності, суд зазначає наступне.
Частиною 2 статті 204-1 КУпАП передбачено адміністративну відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади, вчинені групою осіб.
Притягнення особи до адміністративної відповідальності можливе лише при наявності в її діях складу адміністративного правопорушення, обовʼязковими елементами якого є: обʼєкт, обʼєктивна сторона, субʼєкт, субʼєктивна сторона (вина). Відсутність хоча б одного із вказаних елементів виключає склад правопорушення взагалі, а порушена справа підлягає закриттю.
Обʼєктивна сторона даного правопорушення, полягає у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Відповідно до ст.251 КУпАП доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Обовʼязок щодо збирання доказів покладається на осіб, уповноважених на складання протоколів про адміністративні правопорушення.
Разом з тим, матеріали справи не містять жодних доказів у підтвердження того, що правопорушення мало місце.
Суд вважає, що сам факт перебування особи неподалік кордону України з іншою країною не вказує на його перетин або спробу перетнути кордон.
Слід зазначити, що протокол про адміністративне правопорушення, не є самостійним беззаперечним доказом, а обставини викладені у ньому, повинні бути перевірені за допомогою інших доказів, які б підтверджували вину особи, яка притягується до адміністративної відповідальності і не викликали сумніви у ньому.
Суд не вправі самостійно відшукувати докази винуватості особи у вчиненні правопорушення, оскільки таким чином, неминуче перебиратиме на себе функції обвинувача, позбавляючись статусу незалежного органу правосуддя, що є порушенням ст.6 Конвенції про захист прав людини і основоположних свобод.
Суд наголошує, що для того, щоб особа була притягнута до адміністративної відповідальності, необхідно довести наявність у її діях складу та події адміністративного правопорушення. При цьому, стандарт доведення вини «поза розумним сумнівом» означає, що при доведенні винуватості особи не повинно залишатися жодного «розумного сумніву» у цьому, тоді як наявність такого «розумного сумніву» у винуватості особи є підставою для його виправдання.
Згідно з ч.1, 2 ст.7 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом. Провадження в справах про адміністративні правопорушення здійснюється на основі суворого додержання законності.
Відповідно до ст.62 Конституції Украни, усі сумніви щодо доведеності вини особи тлумачаться на її користь.
За вказаних обставин, суд дійшов висновку про відсутність в діях ОСОБА_1 події і складу адміністративного правопорушення, передбаченого ч.2 ст.204-1 КУпАП.
Положеннями п.1 ч.1 ст.247 КУпАП визначено, що провадження в справі про адміністративне правопорушення не може бути розпочато, а розпочате підлягає закриттю за відсутність події і складу адміністративного правопорушення.
За приписами ст.284 КУпАП, по справі про адміністративне правопорушення, орган (посадова особа) виносить одну з таких постанов: 1) про накладення адміністративного стягнення; 2) про застосування заходів впливу, передбачених статтею 24-1 цього Кодексу; 3) про закриття справи.
З огляду на вищевикладене, суд закриває провадження у справі про адміністративне правопорушення відносно ОСОБА_1 за відсутністю в його діях події і складу адміністративного правопорушення, передбаченого ч.2 ст.204-1 КУпАП.
Керуючись ст.ст.247,280,283,284 КУпАП, суд,
постановив:
Провадження в справі про адміністративне правопорушення, передбачене ч.2 ст.204-1 КУпАП відносно ОСОБА_1 закрити за відсутністю події і складу адміністративного правопорушення.
Постанова може бути оскаржена до Рівненського апеляційного суду протягом десяти днів з дня її винесення.
Постанова набирає законної сили після закінчення строку її оскарження.
Суддя А.Ф.Комзюк
=== ENTITIES ===
1:10    CASE_NUMBER        571/2479/24
5:1     HEARING_DATE       06 грудня 2024
6:1     COURT_RAYON        Рокитнівський
6:28    COURT_OBLAST       Рівненської
6:258   CITIZEN            України
9:53    PROTOCOL           ЧЦП №042798
9:69    PROTO_DATE         25.10.2024
9:82    ARR_DATE           25.10.2024
9:98    ARR_TIME           16 годині 00 хв.
9:128   ARR_GROMADA        Старосільської
9:147   COURT_RAYON        Сарненського
9:165   ARR_OBLAST         Рівненської
9:195   SETTL_FROM         Старее Село
9:208   SETTL_CNTRY        Україна
9:219   SETTL_TO           Дзержинськ
9:231   SETTL_CNTRY        РБ
9:237   DIST               2м
9:277   ZNAK               0823
9:332   GUARD              Секрет
9:457   BORDER_CNTRY       рб
30:106  RESOLUTION         закрити

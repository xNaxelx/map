справа № 166/1694/24
провадження № 3/166/896/24
ПОСТАНОВА
13 листопада 2024 року сел. Ратне
Суддя Ратнівського районного суду Волинської області Свистун О. М., розглянувши справу про притягнення до адміністративної відповідальності ОСОБА_1, ІНФОРМАЦІЯ_1, жителя АДРЕСА_1,
встановив:
Згідно з протоколом про адміністративне правопорушення серії ЗхРУ № 287747 від 28.10.24 ОСОБА_1 25 жовтня 2024 року здійснив незаконний перетин ДКУ на напрямку Дроздинь (Україна) - Дзержинськ (РБ) в територію РБ, чим вчинив адміністративне правопорушення, передбачене ч. 1 ст. 204-1 КУпАП.
Дослідивши матеріали справи, суд дійшов такого висновку.
Відповідно до ст. 278 КУпАП орган (посадова особа) при підготовці до розгляду справи про адміністративне правопорушення вирішує питання, чи правильно складено протокол та інші матеріали справи про адміністративне правопорушення.
Протокол про адміністративне правопорушення має відповідати вимогам ст. 256 КУпАП, в якому має бути зазначено: дата і місце його складення, посада, прізвище, імʼя, по батькові особи, яка склала протокол; відомості про особу, яка притягається до адміністративної відповідальності (у разі її виявлення); місце, час вчинення і суть адміністративного правопорушення; нормативний акт, який передбачає відповідальність за дане правопорушення; прізвища, адреси свідків і потерпілих, якщо вони є; пояснення особи, яка притягається до адміністративної відповідальності; інші відомості, необхідні для вирішення справи. Якщо правопорушенням заподіяно матеріальну шкоду, про це також зазначається в протоколі.
Обовʼязок щодо належного складання протоколу про адміністративне правопорушення та надання доказів на підтвердження викладених в протоколі відомостей покладається на особу, яка його складає, та не може бути перекладено на суд.
Адміністративна відповідальність за ч. 1 ст. 204-1 КУпАП України передбачена за перетинання або спроба перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Указуючи про незаконний перетин ОСОБА_1 держкордону, автор протоколу не конкретизував, у вчиненні якої саме альтернативної дії (бездіяльності) звинувачується останній.
Крім цього, до протоколу на підтвердження винуватості особи долучено лише визнавальне пояснення ОСОБА_1. До матеріалів не додано інформації про офіційне місце знаходження ОСОБА_1 у період із 25 по 28 жовтня 2024 року за відомостями із державної бази даних про перетин кордону громадянами України.
Із письмового пояснення ОСОБА_1 вбачається, що після затримання його білоруськими прикордонниками його передали українським прикордонникам. Однак до матеріалів не додано будь-якої інформації про таку передачу або ж відомостей про причини відсутності згаданої інформації.
Наведені вище недоліки унеможливлюють встановлення точного складу правопорушення, винуватість особи у його вчиненні та інших обʼєктивних обставин, що мають значення для справи. Суд позбавлений можливості всебічно та повно зʼясувати обставини справи та вирішити її відповідно до закону на вимогу ст. 245 КУпАП.
Європейський суд з прав людини неодноразово наголошував, що суд не вправі самостійно змінювати на шкоду особі фабулу, викладену у протоколі про адміністративне правопорушення, яка, по суті, становить виклад обвинувачення у вчиненні певного правопорушення, винуватість у скоєнні якого певною особою має доводитися в суді; суд також не має права самостійно відшукувати докази винуватості особи у вчиненні правопорушення. Адже діючи таким чином, суд неминуче перебиратиме на себе функції обвинувача, позбавляючись статусу незалежного органу правосуддя, що є порушенням ст. 6 Конвенції про захист прав людини і основоположних свобод.
Порушення вимог КУпАП, допущені при складанні та оформленні адміністративного протоколу, перешкоджають суду правильно, обʼєктивно, із додержанням законності розглянути справу і прийняти рішення по суті.
Таким чином, суд не в змозі розглянути вказаний адміністративний матеріал у звʼязку з відсутністю всіх відомостей, необхідних для вирішення справи, відтак повертає справу особі, яка її направила до суду, для належного оформлення.
На підставі викладеного, керуючись ст. ст. 256, 268, 278, 284 КУпАП,
ПОСТАНОВИВ:
Справу про притягнення до адміністративної відповідальності ОСОБА_1 за ч. 1 ст. 204-1 КУпАП повернути начальнику відділення вогневої підтримки ІНФОРМАЦІЯ_2) ОСОБА_2.
Постанова в апеляційному порядку оскарженню не підлягає.
Суддя Ратнівського
районного суду О. М. Свистун
=== ENTITIES ===
1:10    CASE_NUMBER        166/1694/24
4:1     HEARING_DATE       13 листопада 2024
5:7     COURT_RAYON        Ратнівського
5:35    COURT_OBLAST       Волинської
7:62    PROTOCOL           ЗхРУ № 287747
7:80    PROTO_DATE         28.10.24
7:97    ARR_DATE           25 жовтня 2024
7:161   SETTL_FROM         Дроздинь
7:171   SETTL_CNTRY        Україна
7:182   SETTL_TO           Дзержинськ
7:194   SETTL_CNTRY        РБ
7:210   BORDER_CNTRY       РБ
22:93   RESOLUTION         повернути
24:7    COURT_RAYON        Ратнівського

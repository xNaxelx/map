Справа № 571/2282/24
Провадження № 3/571/1375/2024
ПОСТАНОВА
іменем України
04 грудня 2024 року с-ще Рокитне
Суддя Рокитнівського районного суду Рівненської області Верзун О.П., розглянувши справу про адміністративне правопорушення відносно:
ОСОБА_1 , ІНФОРМАЦІЯ_1 , уродженця с. Купель, Рокитнівського району Рівненської області, жителя АДРЕСА_1 , громадянина України, РНОКПП НОМЕР_1 , відомості про притягнення до адміністративної відповідальності відсутні,
про вчинення адміністративного правопорушення, передбаченого ч.1 ст.204-1 КУпАП,
встановив:
Згідно протоколу про адміністративне правопорушення ЧЦП №042703 від 16.10.2024: «16.10.2024 о 15 год. 00 хв., на території Березівської ОТГ Сарненського району Рівненської області, на напрямку Камʼяне (Україна) - Глушковичі (Республіка Білорусь) 6800 м від лінії державного кордону, прикордонним нарядом «Контрольний пост», було виявлено громадянина ОСОБА_1 , який мав намір незаконно перетнути державний кордон з України в республіку Білорусь поза встановленим пунктом пропуску, а саме здійснив спробу перетину кордону. Своїми діями ОСОБА_1 порушив вимоги ст.9 Закону України «Про державний кордон України», тобто вчинив адміністративне правопорушення, відповідальність за яке передбачено ч.1 ст.204-1 КУпАП.
В судове засідання ОСОБА_1 не зʼявився, про дату, час та місце розгляду справи був повідомлений належним чином.
До протоколу про адміністративне правопорушення долучено письмове пояснення ОСОБА_1 від 16.10.2024, згідно якого вину не визнає та пояснює, що наміру перетинати кордон України не мав, збирав гриби. Був затриманий працівниками прикордонної служби України без військово-облікових документів.
Дослідивши матеріали справи та оцінивши їх в сукупності, зазначає наступне.
Відповідальність за ч.1 ст.204-1 КУпАП настає у разі перетинання або спроби перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Тобто, диспозиція даної статті передбачає відповідальність за вчинення умисних дій, спрямованих на незаконне перетинання державного кордону України.
Відповідно до ст.251 КУпАП доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Обовʼязок щодо збирання доказів покладається на осіб, уповноважених на складання протоколів про адміністративні правопорушення.
Підставою для притягнення особи до адміністративної відповідальності є наявність у її діях складу та події адміністративного правопорушення. При цьому, стандарт доведення вини «поза розумним сумнівом» означає, що при доведенні винуватості особи не повинно залишатися жодного «розумного сумніву» у цьому, тоді як наявність такого «розумного сумніву» у винуватості особи є підставою для його виправдання.
ОСОБА_1 у письмових поясненнях стверджує, що наміру на незаконний перетин Державного кордону України не мав.
Разом з тим, матеріали справи не містять належних та допустимих доказів у підтвердження того, що правопорушення мало місце.
Слід зазначити, протокол про адміністративне правопорушення, не є самостійним беззаперечним доказом вчинення правопорушення, а обставини викладені у ньому, повинні бути перевірені за допомогою інших доказів, які б підтверджували вину особи, яка притягується до адміністративної відповідальності і не викликали сумніви у ньому.
Суд не вправі самостійно відшукувати докази винуватості особи у вчиненні правопорушення, оскільки таким чином, неминуче перебиратиме на себе функції обвинувача, позбавляючись статусу незалежного органу правосуддя, що є порушенням ст.6 Конвенції про захист прав людини і основоположних свобод.
Згідно з ч.1, 2 ст.7 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом. Провадження в справах про адміністративні правопорушення здійснюється на основі суворого додержання законності.
Відповідно до ст.62 Конституції Украни, усі сумніви щодо доведеності вини особи тлумачаться на її користь.
За вказаних обставин, провадження у справі відносно ОСОБА_1 слід закрити за відсутністю ознак складу адміністративного правопорушення, передбаченого ч.1 ст.204-1 КУпАП.
Положеннями п.1 ч.1 ст.247 КУпАП визначено, що провадження в справі про адміністративне правопорушення не може бути розпочато, а розпочате підлягає закриттю за відсутність події і складу адміністративного правопорушення.
Керуючись ст.ст. 247,280,283,284 КУпАП, суд,
постановив:
Провадження в справі про адміністративне правопорушення, передбачене ч.1 ст.204-1 КУпАП відносно ОСОБА_1 закрити за відсутністю події і складу адміністративного правопорушення.
Постанова може бути оскаржена до Рівненського апеляційного суду протягом десяти днів з дня її винесення.
Постанова набирає законної сили після закінчення строку її оскарження.
Суддя:
=== ENTITIES ===
1:10    CASE_NUMBER        571/2282/24
5:1     HEARING_DATE       04 грудня 2024
6:7     COURT_RAYON        Рокитнівського
6:37    COURT_OBLAST       Рівненської
7:39    BIRTH_SETTL        Купель
7:47    BIRTH_RAYON        Рокитнівського
7:69    BIRTH_OBLAST       Рівненської
7:120   CITIZEN            України
10:53   PROTOCOL           ЧЦП №042703
10:69   PROTO_DATE         16.10.2024
10:82   ARR_DATE           16.10.2024
10:95   ARR_TIME           15 год. 00 хв.
10:124  ARR_GROMADA        Березівської
10:141  ARR_RAYON          Сарненського
10:161  ARR_OBLAST         Рівненської
10:194  SETTL_FROM         Камʼяне
10:203  SETTL_CNTRY        Україна
10:214  SETTL_TO           Глушковичі
10:226  SETTL_CNTRY        Республіка Білорусь
10:247  DIST               6800 м
10:306  GUARD              Контрольний пост
10:425  BORDER_CNTRY       республіку Білорусь
28:106  RESOLUTION         закрити

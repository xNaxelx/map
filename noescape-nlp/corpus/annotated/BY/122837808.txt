Справа № 949/2088/24
ПОСТАНОВА
ІМЕНЕМ УКРАЇНИ
04 листопада 2024 року м. Дубровиця
Суддя Дубровицького районного суду Рівненської області Отупор К. М., розглянувши матеріали справи, які надійшли від ІНФОРМАЦІЯ_1 про притягнення до адміністративної відповідальності ОСОБА_1 ІНФОРМАЦІЯ_2, військовослужбовця ЗСУ, жителя АДРЕСА_1,
за частиною 1 статті 204-1 Кодексу України про адміністративні правопорушення,
ВСТАНОВИВ:
Згідно протоколу про адміністративне правопорушення серії ЧЦП № 043810 від 27 жовтня 2024 року вьачається, що 27 жовтня 2024 року о 19 год. 00 хв., прикордонним нарядом "Контрольний пост" на території Миляцької сільської ради Сарненського району Рівненської області, на південгно-західній околиці н. п. Переброди (до ДК 3000 м), в районі п/з 0771, було виявлено громадянина України ОСОБА_1. В ході перевірки документів та проведення опитування ОСОБА_1 помітно нервував та не міг чітко пояснити мету свого перебування в прикордонній смузі. Також було встановлено, що ОСОБА_1 є діючим військовослужбовцем, який самовільно залишив військову частину, маючи намір незаконно перетнути кордон України з рб.
При складанні протоколу про адміністративне правопорушення ОСОБА_1 пояснив, що він їхав до своєї цивільної дружини ОСОБА_2, яка мешкає в с. Будимля, та хотів провідати її та своїх дітей. Наміру перетинати державний кордон у нього не було.
На розгляд справи до суду ОСОБА_1 не зʼявився, подавши заяву про розгляд адміністративних матеріалів без його участі, свою вину у вчиненому не визнає та не погоджєуться із обставинами, викладеними у протоколі про адміністративне правопорушення.
Дослідивши матеріали справи про адміністративне правопорушення та зʼясувавши повно, всебічно, обʼєктивно усі обставини справи, приходжу такого висновку.
Відповідальність за частиною 1 статті 204-1 Кодексу України про адміністративні правопорушення настає у разі перетинання або спроби перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Тобто, диспозиція даної статті передбачає відповідальності за вчинення умисних дій, спрямованих на незаконне перетинання державного кордону України.
При цьому, диспозиція статті 204-1 Кодексу України про адміністративні правопорушення має бланкетний характер, у звʼязку з чим для встановлення складу адміністративного правопорушення необхідно також керуватись положеннями Закону України " Про державний кордон України ", відповідно до частини 3 статті 9 якого пункт пропуску через державний кордон України - це спеціально виділена територія на залізничних та автомобільних станціях, автомобільних і пішохідних шляхах, в аеропортах (аеродромах), морських і річкових портах, включаючи частину їх акваторії (захищена повністю або частково огороджувальними гідротехнічними спорудами чи обʼєктами природного походження), з комплексом будівель, споруд і технічних засобів, на якій здійснюються прикордонний, митний контроль, інші види контролю і пропуск через державний кордон України осіб, транспортних засобів, вантажів та іншого майна. Положення про пункти пропуску через державний кордон України затверджується Кабінетом Міністрів України.
У частинах 1, 2 статті 9 Закону України "Про державний кордон України" визначено, що перетинання державного кордону України здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Випадки, коли дозволено перетин державного кордону України поза пунктами пропуску, визначені частиною 3 статті 5 Закону України " Про прикордонний контроль ".
Згідно із статтею 12 Закону України "Про державний кордон України" пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України.
Не є порушеннями правил перетинання державного кордону України згідно з частиною 9 статті 9 Закону України "Про державний кордон України" вимушене перетинання державного кордону особами, транспортними засобами на суші, заходження іноземних невійськових суден і військових кораблів у територіальне море та внутрішні води України, вимушений вліт повітряних суден та інших літальних апаратів, вчинені в стані крайньої необхідності, а також за інших вимушених обставин.
Відповідно до частин 1, 4 статті 22 Закону України " Про державний кордон України ", пункту 2 Положення про прикордонний режим, затвердженого постановою Кабінету Міністрів України від 27 липня 1998 року № 1147 (надалі - Положення), з метою забезпечення на державному кордоні України належного порядку Кабінетом Міністрів України встановлюється прикордонна смуга, а також можуть установлюватися контрольовані прикордонні райони. Так, контрольовані прикордонні райони встановлюються, як правило, в межах території району, міста, селища, сільради, прилеглої до державного кордону України або до узбережжя моря, що охороняється органами Державної прикордонної служби України. До контрольованого прикордонного району включаються також територіальне море України, внутрішні води України і частина вод прикордонних річок, озер та інших водойм України і розташовані в цих водах острови.
У пункті 11 Положення передбачено, що з метою виявлення порушень законодавства з прикордонних питань, виконання завдань, повʼязаних з боротьбою з організованою злочинністю та незаконною міграцією у межах прикордонної смуги і контрольованого прикордонного району, уповноважені особи Державної прикордонної служби та органів Національної поліції, а також члени громадських формувань з охорони громадського порядку і державного кордону мають право відповідно до Законів України " Про Державну прикордонну службу України " та " Про дорожній рух " у разі потреби зупиняти та оглядати транспортні засоби.
При цьому, згідно з пунктом 8 Положення громадяни України, Громадяни України, іноземці та особи без громадянства вʼїжджають у контрольований прикордонний район, перебувають, проживають або пересуваються в його межах на підставі документів, що посвідчують їх особу. У період проведення мобілізації (крім цільової) та / або протягом воєнного стану громадяни України чоловічої статі віком від 18 до 60 років також зобовʼязані мати при собі військово-обліковий документ (у паперовій або електронній формі).
Документами, що посвідчують особу, відповідно до пунктів 1, 2 частини 1 статті 13 Закону України " Про Єдиний державний демографічний реєстр та документи, що підтверджують громадянство України, посвідчують особу чи її спеціальний статусʼє паспорт громадянина України; паспорт громадянина України для виїзду за кордон; дипломатичний паспорт України; службовий паспорт України; посвідчення особи моряка; посвідчення члена екіпажу; посвідчення особи на повернення в Україну; тимчасове посвідчення громадянина України; посвідчення водія; посвідчення особи без громадянства для виїзду за кордон; посвідка на постійне проживання; посвідка на тимчасове проживання; картка мігранта; посвідчення біженця; проїзний документ біженця; посвідчення особи, яка потребує додаткового захисту; проїзний документ особи, якій надано додатковий захист.
Як вбачається з протоколу про адміністративне правопорушення, документом, що посвідчує особу ОСОБА_1 був паспорт громадянина України серії НОМЕР_1, виданий 10 вересня 2008 року Дубровицьким РВ УМВС України в Рівненській області.
Згідно статті 245 Кодексу України про адміністративні правопорушення, завданнями провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом, забезпечення виконання винесеної постанови, а також виявлення причин та умов, що сприяють вчиненню адміністративних правопорушень, запобігання правопорушенням, виховання громадян у дусі додержання законів, зміцнення законності. Обовʼязок щодо збирання доказів покладається на осіб, уповноважених на складання протоколів про адміністративні правопорушення.
Суд наголошує, що для того, щоб особа була притягнута до адміністративної відповідальності, необхідно довести наявність у її діях складу та події адміністративного правопорушення. При цьому, стандарт доведення вини " поза розумним сумнівом " означає, що при доведенні вини особи не повинно залишатися жодного " розумного сумніву " у цьому, тоді як наявність такого " розумного сумніву " у винуватості особи є підставою для його виправдання.
Разом з тим, як вбачається з пояснень ОСОБА_1, останній наміру на незаконний перетин Державного кордону України не мав.
Згідно з статтею 251 Кодексу України про адміністративні правопорушення, доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненнями особи, яка притягається до адміністративної відповідальності, потерпілих, свідків, висновком експерта, речовими доказами, показаннями технічних приладів та технічних засобів, що мають функції фото - і кінозйомки, відеозапису, у тому числі тими, що використовуються особою, яка притягається до адміністративної відповідальності, або свідками, а також працюючими в автоматичному режимі, чи засобів фото - і кінозйомки, відеозапису, у тому числі тими, що використовуються особою, яка притягається до адміністративної відповідальності, або свідками, а також працюючими в автоматичному режимі, які використовуються при нагляді за виконанням правил, норм і стандартів, що стосуються забезпечення безпеки дорожнього руху, протоколом про вилучення речей і документів, а також іншими документами.
У матеріалах справи, окрім протоколу про адміністративне правопорушенн, містяться копія паспорта громадянина України, рапорт інспектора прикордонної служби 2 - ї категорії Миколи Рака, схема виникнення обстановки в районі н. п. Переброди від 27 жовтня 2024 року.
Крім того, додано довідку щодо проведення фільтраційно-перевірочних заходів, з якої вбачається, що під час проведення фільтраційно-перевірочних заходів встановлено, що ОСОБА_1 прямує до своєї цивільної дружини ОСОБА_2, яка мешкає в с. Будимля, щоб провідати її та дітей.
У подальшому, в ході розмови з ОСОБА_1, офіцери ПОРВ припустилися припущення щодо можливого незаконного перетину державного кордону в обхід діючих пунктів пропуску.
До вказаного факту суд відноситься критично, так як відповідно до частини 3 статті 62 Конституції України, обвинувачення не може ґрунтуватися на припущеннях і всі сумніви щодо доведеності вини особи тлумачаться на її користь.
Інші докази, які б свідчили про вчинення ОСОБА_1 адміністративного правопорушення, передбаченого частиною 1 статті 204-1 Кодексу України про адміністративні правопорушення, в матеріалах справи відсутні.
Таким чином, фактично підставою для складення протоколу щодо ОСОБА_1, стали припущення та субʼєктивні висновки працівників прикордонної служби, які не підтверджені жодними належними, достатніми та допустимими доказами.
Беручи до уваги частину 2 статті 251 Кодексу України про адміністративні правопорушення, згідно з якою обовʼязок щодо збирання доказів покладається на осіб, уповноважених на складання протоколів про адміністративні правопорушення, зібрати інші докази по даній справі не є можливим.
Згідно з статтею 280 Кодексу України про адміністративні правопорушення, орган (посадова особа) при розгляді справи про адміністративне правопорушення, зокрема, зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності.
Тобто, притягнення особи до адміністративної відповідальності можливе лише за наявності події та складу адміністративного правопорушення, вини особи у його вчиненні, яка підтверджена належними доказами.
При цьому, протокол про адміністративне правопорушення не може бути беззаперечним доказом вчинення особою адміністративного правопорушення, оскільки по своїй правовій природі є документом, в якому уповноважений субʼєкт фіксує обставини вчинення правопорушення, а рапорт інспектора прикордонної служби 2 категорії Миколи Рака від 27 жовтня 2024 року, як єдиний доказ обставин, викладених у протоколі, оцінюється судом критично.
Більше того, в матеріалах справи відсутні беззаперечні докази, які б вказували на причетність та умисел ОСОБА_1 на перетин кордону в такий спосіб, який ставиться йому у провину.
Разом з тим, на переконання суду, перебування за 3 км. від державного кордону не свідчить про намір незаконного його перетину.
Разом з тим, вимоги до змісту протоколу про адміністративне правопорушення встановленні статтею 256 Кодексу України про адміністративні правопорушення, відповідно до якої у протоколі про адміністративне правопорушення зазначаються: дата і місце його складення, посада, прізвище, імʼя, по батькові особи, яка склала протокол; відомості про особу, яка притягається до адміністративної відповідальності (у разі її виявлення); місце, час вчинення і суть адміністративного правопорушення; нормативний акт, який передбачає відповідальність за дане правопорушення; прізвища, адреси свідків і потерпілих, прізвище викривача (за його письмовою згодою), якщо вони є; пояснення особи, яка притягається до адміністративної відповідальності; інші відомості, необхідні для вирішення справи. Якщо правопорушенням заподіяно матеріальну шкоду, про це також зазначається в протоколі.
Відповідно до пункту 4 Інструкції з оформлення посадовими особами Державної прикордонної служби України матеріалів справ про адміністративні правопорушення, затвердженої наказом Міністерства внутрішніх справ України 18 вересня 2013 року № 898 (у редакції наказу Міністерства внутрішніх справ України від 21 грудня 2018 року № 1046), зареєстровано в Міністерстві юстиції України 09 жовтня 2013 року за № 1729/24261, у протоколі зазначається посилання на пункт (статтю) нормативно-правового акта, який передбачає відповідальність за правопорушення.
Однак відомостей про порушений ОСОБА_1 нормативно-правовий акт адміністративний протокол не містить.
Суд не вправі самостійно відшукувати докази вину особи у вчиненні правопорушення, оскільки таким чином, неминуче перебиратиме на себе функції обвинувача, позбавляючись статусу незалежного органу правосуддя, що є порушенням статті 6 Конвенції про захист прав людини і основоположних свобод.
Згідно з частинами 1, 2 статті 7 Кодексу України про адміністративні правопорушення, ніхто не може бути підданий заходу впливу у звʼязку з адміністративним правопорушенням інакше як на підставах і в порядку, встановлених законом. Провадження в справах про адміністративні правопорушення здійснюється на основі суворого додержання законності.
Згідно частини 3 статті 62 Конституції України, обвинувачення не може ґрунтуватися на доказах, одержаних незаконним шляхом, а також на припущеннях. Усі сумніви щодо доведеності вини особи тлумачаться на її користь.
З урахуванням викладеного, в матеріалах справи відсутні належні та допустимі докази, які б підтверджували, що ОСОБА_1 здійснив спробу незаконного перетину державного кордону України.
Згідно розʼяснень, які містяться в частині 2 пункту 19 Постанови Пленуму ВС України № 9 від 01 листопада 1996 року " Про застосування Конституції України при здійсненні правосуддя ", визнання особи винуватою, може мати місце лише за умови доведеності її вини.
Європейський суд з прав людини в своїх рішеннях, зокрема, по справам " Кобець проти України " від 14 лютого 2008 року, " Берктай проти Туреччини " від 08 лютого 2001 року, " Леванте проти Латвії " від 07 листопада 2002 року неодноразово вказує, що оцінюючи докази, суд застосовує принцип доведення " за відсутності розумних підстав для сумніву ", що може бути результатом цілої низки ознак або достатньо вагомих, чітких і узгоджених між собою неспростовних презумпцій.
За вказаних обставин, в діях ОСОБА_1 відсутній склад адміністративного правопорушення, передбаченого ч. 1 ст. 204-1 Кодексу України про адміністративні правопорушення.
Положеннями пункту 1 статті 247 Кодексу України про адміністративні правопорушення визначено, що провадження в справі про адміністративне правопорушення не може бути розпочато, а розпочате підлягає закриттю за відсутність події і складу адміністративного правопорушення.
Відповідно до частини 2 статті 284 Кодексу України про адміністративні правопорушення при наявності обставин, передбачених статтею 247 цього Кодексу, виноситься постанова про закриття справи.
Враховуючи вищенаведене, беручи до уваги відсутність належних та допустимих доказів вчинення правопорушення, передбаченого частиною 1 статті 204-1 Кодексу України про адміністративні правопорушення, зважаючи на презумпцію невинуватості, вважаю, що в діях ОСОБА_1 відсутній склад адміністративного правопорушення, передбаченого частиною 1 статті 204-1 Кодексу України про адміністративні правопорушення, а тому провадження у справі слід закрити.
Керуючись пунктом 1 статтті 247, статтями 284, 287, 294 Кодексу України про адміністративні правопорушення,
ПОСТАНОВИВ:
Закрити провадження в справі щодо ОСОБА_1 за частиною 1 статті 204-1 Кодексу України про адміністративне правопорушення, за відсутністю в його діях складу адміністративного правопорушення.
Постанову по справі про адміністративне правопорушення може бути оскаржено особою, щодо якої її винесено, її захисником до Рівненського апеляційного суду через Дубровицький районний суд Рівненської області протягом десяти днів з дня винесення постанови. постанови.
Суддя: підпис.
Виготовлено з автоматизованої системи документообігу суду.
Суддя Дубровицького
районного суду Отупор К. М.
=== ENTITIES ===
1:10    CASE_NUMBER        949/2088/24
4:1     HEARING_DATE       04 листопада 2024
5:7     COURT_RAYON        Дубровицького
5:36    COURT_OBLAST       Рівненської
8:59    PROTOCOL           ЧЦП № 043810
8:76    PROTO_DATE         27 жовтня 2024
8:111   ARR_DATE           27 жовтня 2024
8:133   ARR_TIME           19 год. 00 хв.
8:171   GUARD              Контрольний пост
8:202   ARR_GROMADA        Миляцької
8:227   ARR_RAYON          Сарненського
8:247   ARR_OBLAST         Рівненської
8:268   ARR_PLACE          на південгно-західній околиці
8:304   ARR_SETTL          Переброди
8:321   DIST               3000 м
8:343   ZNAK               0771
8:375   CITIZEN            України
8:697   BORDER_CNTRY       рб
23:126  PASSPORT           України
28:110  PASSPORT           України
39:50   DIST               3 км.
55:1    RESOLUTION         Закрити
59:7    COURT_RAYON        Дубровицького

Єдиний унікальний номер 722/1445/22
Номер провадження 3/722/707/22
ПОСТАНОВА
28 вересня 2022 року м. Сокиряни
Суддя Сокирянського районного суду Чернівецької області Унгурян С. В., розглянувши справу про адміністративне правопорушення, яка надійшла з відділу прикордонної служби «ІНФОРМАЦІЯ_1» ІНФОРМАЦІЯ_2 щодо ОСОБА_1, ІНФОРМАЦІЯ_3, громадянина України, проживаючого за адресою: АДРЕСА_1, про притягнення до адміністративної відповідальності за ч. 1 ст. 204-1 КУпАП,
ВСТАНОВИВ:
На розгляд Сокирянського районного суду Чернівецької області начальником відділу прикордонної служби «ІНФОРМАЦІЯ_1» (тип Б) ОСОБА_2 направлено матеріали справи про адміністративне правопорушення щодо ОСОБА_1 за ч. 1 ст. 204-1 КУпАП.
В протоколі про адміністративне правопорушення серії ЗхРУ № 021684 складеного 23.09.2022 року начальником відділення інспекторів прикордонної служби «ІНФОРМАЦІЯ_4» відділу прикордонної служби «ІНФОРМАЦІЯ_1» ОСОБА_3 за ч. 1 ст. 204-1 КУпАП вказано, що ОСОБА_1 в порушення вимог ч. 4 ст. 37 ЗУ «Про військовий обовʼязок, військову службу» виїхав з місця проживання без дозволу керівника відповідного районного (міського) територіального центру комплектування та соціальної підтримки та був затриманий 23.09.2022 року о 10 год. 30 хв. прикордонним нарядом «Контрольний пост» від відділення інспекторів прикордонної служби «ІНФОРМАЦІЯ_4» відділу прикордонної служби «ІНФОРМАЦІЯ_1» на напрямку 0069 прикордонного знаку близько 15 000 метрів від державного кордону на території Вашковецької ОТГ Дністровського району Чернівецької області, в межах контрольованого прикордонного району під час руху в бік державного кордону, не підтвердивши мету свого прибуття в даний район, тобто вчинив спробу незаконного перетинання державного кордону поза пунктами пропуску через державний кордон України. Своїми діями ОСОБА_1 порушив вимоги ст. ст. 9, 12 Закону України «Про державний кордон України» від 04.11.1991 року, тобто вчинив адміністративне правопорушення, відповідальність за яке передбачена ч. 1 ст. 204-1 КУпАП.
Відповідно до статті 245 КУпАП завданнями провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом, забезпечення виконання винесеної постанови, а також виявлення причин та умов, що сприяють вчиненню адміністративних правопорушень, запобігання правопорушенням, виховання громадян у дусі додержання законів, зміцнення законності.
Відповідно до положень статті 254 КУпАП основним документом, який фіксує юридичний факт адміністративного правопорушення, є протокол, вимоги до змісту якого встановлені статтею 256 цього Кодексу.
За статтею 256 КУпАП у протоколі про адміністративне правопорушення зазначаються: дата і місце його складення, посада, прізвище, імʼя, по батькові особи, яка склала протокол; відомості про особу, яка притягається до адміністративної відповідальності (у разі її виявлення); місце, час вчинення і суть адміністративного правопорушення; нормативний акт, який передбачає відповідальність за дане правопорушення; прізвища, адреси свідків і потерпілих, прізвище викривача (за його письмовою згодою), якщо вони є; пояснення особи, яка притягається до адміністративної відповідальності; інші відомості, необхідні для вирішення справи. Якщо правопорушенням заподіяно матеріальну шкоду, про це також зазначається в протоколі.
Протокол підписується особою, яка його склала, і особою, яка притягається до адміністративної відповідальності; при наявності свідків і потерпілих протокол може бути підписано також і цими особами.
У разі відмови особи, яка притягається до адміністративної відповідальності, від підписання протоколу, в ньому робиться запис про це. Особа, яка притягається до адміністративної відповідальності, має право подати пояснення і зауваження щодо змісту протоколу, які додаються до протоколу, а також викласти мотиви свого відмовлення від його підписання.
При складенні протоколу особі, яка притягається до адміністративної відповідальності, розʼяснюються його права і обовʼязки, передбачені статтею 268 цього Кодексу, про що робиться відмітка у протоколі.
Аналогічні вимоги містяться і в Інструкції з оформлення посадовими особами Державної прикордонної служби України матеріалів справ про адміністративні правопорушення, затвердженої наказом МВС України № 898 від 18.09.2013 року.
Так, згідно вказаної Інструкції, щодо кожного факту вчинення адміністративного правопорушення, протидію якому віднесено до компетенції Держприкордонслужби, невідкладно, але не пізніше двадцяти чотирьох годин з моменту виявлення в пункті пропуску (пункті контролю) через державний кордон України, або контрольному пункті вʼїзду - виїзду, або контрольованому прикордонному районі особи, яка вчинила правопорушення, складається протокол про адміністративне правопорушення, за винятком випадків, передбачених статтею 258 КУпАП.
Протокол складається на спеціальному бланку, що містить серію та номер, копія якого під розписку вручається особі, яка притягається до адміністративної відповідальності.
За наявності технічної можливості протокол про адміністративне правопорушення складається з використанням компʼютерної техніки з автоматичним присвоєнням йому відповідної серії та номера з додаванням літери Е та роздруковується за допомогою спеціальних технічних пристроїв.
Усі реквізити протоколу заповнюються державною мовою розбірливим почерком. Допускається дублювати прізвище, імʼя та (за наявності) по батькові іноземців та осіб без громадянства латиницею, а також заповнення протоколів друкарським способом.
У протоколі зазначаються: дата і місце його складання; посада, прізвище, імʼя, по батькові особи, яка склала протокол; відомості про особу, яка притягається до адміністративної відповідальності (за відсутності в особи документа, що посвідчує її особу, відомості зазначаються зі слів такої особи або з інших наявних в уповноваженої особи, яка складає протокол, офіційних джерел); місце, час учинення і суть адміністративного правопорушення; посилання на пункт (статтю) нормативно-правового акта, який передбачає відповідальність за правопорушення; прізвища, ініціали та місце проживання свідків і потерпілих (якщо вони є); пояснення особи, яка притягається до адміністративної відповідальності; інші відомості, необхідні для вирішення справи.
Згідно п. 2 ч. 1 ст. 278 КУпАП орган (посадова особа) при підготовці до розгляду справи про адміністративне правопорушення вирішує питання чи правильно складений протокол та інші матеріали справи про адміністративне правопорушення.
У разі якщо наведені вимоги до протоколу не дотримані й про це, зокрема, наголосив пленум Вищого спеціалізованого суду України з розгляду цивільних і кримінальних справ у постанові від 17 жовтня 2014 року «Про деякі питання дотримання розумних строків розгляду судами цивільних, кримінальних справ і справ про адміністративне правопорушення», суд може вмотивованою постановою повернути такий протокол для належного оформлення.
Так, дослідивши протокол про адміністративне правопорушення та додані до нього матеріали вважаю, що вони підлягають поверненню до відділу прикордонної служби «ІНФОРМАЦІЯ_1» з огляду на таке.
У своїх рішеннях, в тому числі і проти України, ЄСПЛ неодноразово наголошував на необхідності суворого дотримання процедури притягнення особи до відповідальності (як кримінальної, так і адміністративної).
Притягнення особи до адміністративної відповідальності можливе лише за умови наявності юридичного складу адміністративного правопорушення, в т. ч. вини особи у його вчиненні, яка підтверджена належними та допустимими доказами.
Пункт другий статті 6 Конвенції про основні права та свободи людини і відповідна практика ЄСПЛ вимагає, щоб при здійсненні своїх повноважень судді відійшли від упередженої думки, що підсудний вчинив злочинне діяння, так як обовʼязок доведення цього лежить на обвинуваченні та будь-який сумнів трактується на користь підсудного.
Деталі обвинувачення мають дуже суттєве значення, а його неконкретність розглядається ЄСПЛ як порушення права на захист.
Особа вважається невинуватою до тих пір, поки її вина не буде доказана у встановленому законом порядку. Ніхто не зобовʼязаний доводити свою невинуватість у вчиненні злочину. Обвинувачення не може ґрунтуватися на доказах, одержаних незаконним шляхом, а також на припущеннях. Усі сумніви щодо доведеності вини особи тлумачаться на її користь (ст. 62 Конституції України).
Вирішуючи справу, суддя виходить з того, що розгляд справи про адміністративне правопорушення здійснюється щодо правопорушника в межах протоколу про адміністративне правопорушення, який є єдиною підставою для ініціювання притягнення особи до адміністративної відповідальності, окрім виключень, зазначених у ст. 258 КУпАП. Протокол про адміністративне правопорушення як підстава для притягнення особи до відповідальності та як один із засобів доказування (ст. 251 КУпАП) у будь-якому разі повинен відповідати вимогам ст. 256 КУпАП.
Як вбачається, стаття 204-1 КУпАП передбачає адміністративну відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Тобто, обʼєктивна сторона даного адміністративного правопорушення виражається у активних діях, які проявляються у перетинанні або спробі перетинання державного кордону України будь-яким способом поза пунктами пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади.
Разом з цим, в протоколі ЗхРУ № 021684 всупереч вимогам ст. 256 КУпАП та Інструкції з оформлення посадовими особами Державної прикордонної служби України матеріалів справ про адміністративні правопорушення інспектором прикордонної служби не зазначено суті вчиненого адміністративного правопорушення, передбаченого ст. 204-1 КУпАП, яке інкримінується ОСОБА_1.
Тобто, не вказано які саме дії ОСОБА_1 свідчили про перетинання або спробу перетинання ним державного кордону України будь-яким способом.
Вказані недоліки, допущені при оформленні протоколу про адміністративне правопорушення, є суттєвими, оскільки не дозволяють встановити наявність чи відсутність складу адміністративного правопорушення в діях ОСОБА_1, що в свою чергу унеможливлює здійснити розгляд справи про адміністративне правопорушення у відповідності до вимог закону.
Окрім цього, згідно рапорту начальника відділення інспекторів ОСОБА_4 від 23.09.2022 року разом з ОСОБА_1 в автомобілі перебували інші особи, зокрема водій. Проте, в протоколі ЗхРУ № 021684 відомості про наявність свідків вчинення адміністративного правопорушення, яке інкримінується ОСОБА_1, відсутні.
Відсутні і пояснення вказаних свідків в матеріалах справи.
З огляду на викладене, протокол про адміністративне правопорушення щодо ОСОБА_1 за ч. 1 ст. 204-1 КУпАП, разом з долученими до нього матеріалами, слід повернути до відділу прикордонної служби «ІНФОРМАЦІЯ_1» ІНФОРМАЦІЯ_2 для усунення зазначених у постанові недоліків.
Керуючись ст. ст. 245, 278 КУпАП,
ПОСТАНОВИВ:
Протокол про адміністративне правопорушення серії ЗхРУ № 021684, складений 23.09.2022 року начальником відділення інспекторів прикордонної служби «ІНФОРМАЦІЯ_4» відділу прикордонної служби «ІНФОРМАЦІЯ_1» ОСОБА_3 щодо ОСОБА_1 за ч. 1 ст. 204-1 КУпАП разом з доданими до нього матеріалами повернути для доопрацювання до відділу прикордонної служби «ІНФОРМАЦІЯ_1» ІНФОРМАЦІЯ_2.
Постанова оскарженню не підлягає.
Суддя С. В. Унгурян
=== ENTITIES ===
1:25    CASE_NUMBER        722/1445/22
4:1     HEARING_DATE       28 вересня 2022
5:7     COURT_RAYON        Сокирянського
5:36    COURT_OBLAST       Чернівецької
5:171   VPS                ІНФОРМАЦІЯ_1
5:238   CITIZEN            України
7:12    COURT_RAYON        Сокирянського
7:41    COURT_OBLAST       Чернівецької
7:103   VPS                ІНФОРМАЦІЯ_1
8:54    PROTOCOL           ЗхРУ № 021684
8:79    PROTO_DATE         23.09.2022
8:151   VPS                ІНФОРМАЦІЯ_4
8:194   VPS                ІНФОРМАЦІЯ_1
8:500   ARR_DATE           23.09.2022
8:518   ARR_TIME           10 год. 30 хв.
8:555   GUARD              Контрольний пост
8:621   VPS                ІНФОРМАЦІЯ_4
8:664   VPS                ІНФОРМАЦІЯ_1
8:690   ZNAK               0069
8:723   DIST               15 000 метрів
8:773   ARR_GROMADA        Вашковецької
8:790   ARR_RAYON          Дністровського
8:812   ARR_OBLAST         Чернівецької
23:160  VPS                ІНФОРМАЦІЯ_1
32:26   PROTOCOL           ЗхРУ № 021684
35:177  PROTOCOL           ЗхРУ № 021684
37:194  VPS                ІНФОРМАЦІЯ_1
40:51   PROTOCOL           ЗхРУ № 021684
40:76   PROTO_DATE         23.09.2022
40:148  VPS                ІНФОРМАЦІЯ_4
40:191  VPS                ІНФОРМАЦІЯ_1
40:288  RESOLUTION         повернути
40:348  VPS                ІНФОРМАЦІЯ_1

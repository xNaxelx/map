Справа № 571/2466/24
Провадження № 3/571/1500/2024
ПОСТАНОВА
іменем України
05 грудня 2024 року с-ще Рокитне
Рокитнівський районний суд Рівненської області, в особі судді Комзюк А.Ф., розглянувши справу про адміністративне правопорушення відносно: ОСОБА_1 , ІНФОРМАЦІЯ_1 , громадянина України, РНОКПП НОМЕР_1 , зареєстрована адреса проживання: АДРЕСА_1 , відомості про притягнення до адміністративної відповідальності відсутні,
про вчинення адміністративного правопорушення, передбаченого ч.1 ст. 204-1 КУпАП,
встановив:
Згідно протоколу про адміністративне правопорушення ЧЦП №043844 від 06.11.2024, 06 листопада 2024 року о 12 год. 30 хв., ОСОБА_1 на території Березівської ОТГ Сарненського району Рівненської області, на напрямку н.п.Будки-Камʼянські (Україна) - Глушкевичі (РБ) 3000 м від лінії державного кордону, було виявлено гр.України ОСОБА_1 , в контрольованій прикордонній смузі прикордонним нарядок «Прикордонний патруль», який мав намір незаконно перетнути державний кордон України в республіку Білорусь, поза встановленим пунктом пропуску, а саме здійснив спробу перетину кордону. Своїми діями гр. ОСОБА_1 порушив вимоги ст.9 ЗУ «Про державний кордон України» від 04.11.1991 р., тобто вчинив адміністративне правопорушення відповідальність за яке передбачено ч.1 ст.204-1 КУпАП».
Дії ОСОБА_1 кваліфіковані за ч.1 ст. 204-1 КУпАП.
В судове засідання ОСОБА_1 не зʼявився, про дату, час та місце розгляду справи був повідомлений належним чином. Заяв та клопотань до суду не надходило. Відповідно до ст.268 КУпАП суд вважає за можливе розглянути справу за відсутності особи правопорушника.
Розглянувши протокол про адміністративне правопорушення, дослідивши письмові докази та оцінивши їх в сукупності, суд зазначає наступне.
Відповідальність за ч.1 ст.204-1 КУпАП настає у разі перетинання або спроби перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Тобто, диспозиція даної статті передбачає відповідальності за вчинення умисних дій, спрямованих на незаконне перетинання державного кордону України.
Відповідно до ст.251 КУпАП доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Обовʼязок щодо збирання доказів покладається на осіб, уповноважених на складання протоколів про адміністративні правопорушення.
Суд наголошує, що для того, щоб особа була притягнута до адміністративної відповідальності, необхідно довести наявність у її діях складу та події адміністративного правопорушення. При цьому, стандарт доведення вини «поза розумним сумнівом» означає, що при доведенні винуватості особи не повинно залишатися жодного «розумного сумніву» у цьому, тоді як наявність такого «розумного сумніву» у винуватості особи є підставою для його виправдання.
Разом з тим, матеріали справи не містять будь яких доказів у підтвердження того, що правопорушення мало місце. Копія постанови про притягнення ОСОБА_1 до адміністративної відповідальності за ст.202 ч.1 КУпАП, тобто за перебування в прикордонній смузі без військово-облікових документів, не є доказом того, що ОСОБА_1 на відстані 3000 метрів від лінії державного кордону мав намір здійснити спробу незаконного перетину кордону.
Згідно письмового пояснення ОСОБА_1 від 06.11.2024, останній вказав, що не мав наміру перетинати державний кордон.
Слід зазначити, що протокол про адміністративне правопорушення, не є самостійним беззаперечним доказом, а обставини викладені у ньому, повинні бути перевірені за допомогою інших доказів, які б підтверджували вину особи, яка притягується до адміністративної відповідальності і не викликали сумніви у ньому.
Суд не вправі самостійно відшукувати докази винуватості особи у вчиненні правопорушення, оскільки таким чином, неминуче перебиратиме на себе функції обвинувача, позбавляючись статусу незалежного органу правосуддя, що є порушенням ст.6 Конвенції про захист прав людини і основоположних свобод.
Згідно з ч.1, 2 ст.7 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом. Провадження в справах про адміністративні правопорушення здійснюється на основі суворого додержання законності.
Відповідно до ст.62 Конституції Украни, усі сумніви щодо доведеності вини особи тлумачаться на її користь.
За вказаних обставин, суд дійшов висновку про відсутність в діях ОСОБА_1 події і складу адміністративного правопорушення, передбаченого ч.1 ст.204-1 КУпАП.
Положеннями п.1 ч.1 ст.247 КУпАП визначено, що провадження в справі про адміністративне правопорушення не може бути розпочато, а розпочате підлягає закриттю за відсутність події і складу адміністративного правопорушення.
Керуючись ст.ст. 247,280,283,284 КУпАП, суд,
постановив:
Провадження в справі про адміністративне правопорушення, передбачене ч.1 ст.204-1 КУпАП відносно ОСОБА_1 закрити за відсутністю події і складу адміністративного правопорушення.
Постанова може бути оскаржена до Рівненського апеляційного суду протягом десяти днів з дня її винесення.
Постанова набирає законної сили після закінчення строку її оскарження.
Суддя А.Ф.Комзюк
=== ENTITIES ===
1:10    CASE_NUMBER        571/2466/24
5:1     HEARING_DATE       05 грудня 2024
6:1     COURT_RAYON        Рокитнівський
6:28    COURT_OBLAST       Рівненської
6:177   CITIZEN            України
9:53    PROTOCOL           ЧЦП №043844
9:69    PROTO_DATE         06.11.2024
9:81    ARR_DATE           06 листопада 2024
9:106   ARR_TIME           12 год. 30 хв.
9:143   ARR_GROMADA        Березівської
9:160   ARR_RAYON          Сарненського
9:180   ARR_OBLAST         Рівненської
9:217   SETTL_FROM         Будки-Камʼянські
9:235   SETTL_CNTRY        Україна
9:246   SETTL_TO           Глушкевичі
9:258   SETTL_CNTRY        РБ
9:262   DIST               3000 м
9:316   CITIZEN            України
9:392   GUARD              Прикордонний патруль
9:477   BORDER_CNTRY       республіку Білорусь
17:330  DIST               3000 метрів
27:106  RESOLUTION         закрити

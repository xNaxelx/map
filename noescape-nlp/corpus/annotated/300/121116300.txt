3/134/522/2024 Справа №: 134/1460/24
ПОСТАНОВА
20 серпня 2024 року Суддя Зарічанський В. Г.
Крижопільського районного суду Вінницької області
розглянувши матеріали, які надійшли від Відділу прикордонної служби «ІНФОРМАЦІЯ_1» в/ч НОМЕР_1 про притягнення до адміністративної відповідальності громадянина ОСОБА_1, ІНФОРМАЦІЯ_2, громадянина України, жителя АДРЕСА_1, не працюючого, РНОКПП не відомий.
За ч.2 ст.204-1 Кодексу України про адміністративні правопорушення,
ВСТАНОВИВ:
До Крижопільського районного суду надійшов протокол про адміністративне правопорушення відносно ОСОБА_1 за ч. 2 ст. 204-1 КУпАП.
Згідно протоколу серії ПдРУ № 253850 13.06.2024 року о 11 год. 50 хв. на напрямку н.п. Болган (Україна) н.п. Хрустова (РМ), у складі групи осіб (ОСОБА_2, ОСОБА_3,, ОСОБА_4) в районі проміжного прикордонного знаку № 0238, в пішому порядку поза встановленими пунктами пропуску здійснив спробу незаконного перетину ДКУ, чим порушив вимоги ст. 9 ЗУ «Про державний кордон України» від 04.11.1991 року, тобто вчинив правопорушення, відповідальність за яке передбачено ч. 2 ст. 204-1 КУпАП.
ОСОБА_1 в судове засідання не зʼявився, у матеріалах справи міститься письмова заява від 13.06.2024, згідно якої ОСОБА_1 просив суд розглянути адміністративну справу у його відсутність, вказав, що вину у вчиненому правопорушенні визнає.
Частиною 2 статті 268 КУпАП передбачений вичерпний перелік статей при розгляді справ, за якими присутність особи, яка притягується до адміністративної відповідальності, є обовʼязковою. Категорія справ за ч.2 ст.204-1 КУпАП до вказаного переліку не входить, а тому присутність особи, яка притягається до адміністративної відповідальності за даною статтею у судовому засіданні не є обовʼязковою.
Відтак, вважаю за можливе провести розгляд справи за відсутності особи, яка притягається до адміністративної відповідальності.
Відповідно до ст. 7 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом.
Відповідно до вимог ст. 9 КУпАП адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Згідно ст. 245 КУпАП завданнями провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом, забезпечення виконання винесеної постанови, а також виявлення причин та умов, що сприяють вчиненню адміністративних правопорушень, запобігання правопорушенням, виховання громадян у дусі додержання законів, зміцнення законності.
Відповідно до ст. 252, 280 КУпАП при розгляді справи про адміністративне правопорушення суд має повно, всебічно та обʼєктивно дослідити всі обставини справи в їх сукупності та зʼясувати, чи було скоєно адміністративне правопорушення, чи винна особа у його вчиненні, чи підлягає вона адміністративній відповідальності, а також зʼясувати інші обставини, що мають значення для правильного вирішення справи.
Відповідно до ст. 3 Закону України "Про порядок виїзду з України і вʼїзду в Україну громадян України" перетинання громадянами України державного кордону України здійснюється в пунктах пропуску через державний кордон України після предʼявлення одного з документів, зазначених у статті 2 цього Закону.
Частиною 2 статті 204-1 КУпАП встановлено відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті.
З рапорту підполковника ОСОБА_5 від 13.06.2024 року слідує, що о 11:50 13 червня 2024 року в рамках проведення спеціальних заходів за інформацією військовослужбовця прикордонного оперативного підрозділу, прикордонний наряд «Контрольний пост» від відділу прикордонної служби «ІНФОРМАЦІЯ_1»(тип Б) у складі підполковника ОСОБА_5 НОМЕР_2 спільно з НП та ПОРВ виявлено 4 громадянина України (мешканці м. Суми та м. Київ: ОСОБА_6, ОСОБА_3, ОСОБА_4, ОСОБА_1), які мали намір незаконно перетнути ДК з України в РМ (ПМР) поза пунктом пропуску на напрямку БОЛГАН (Україна) ХРУСТОВА (РМ) в районі проміжного прикордонного знаку № 0238. Під час зʼясування обставин встановлено, що виявлені правопорушники рухались до державного кордону України, з метою його незаконного перетину в районі пп/зн № 0238, використовуючи надані невстановленими особами точки геолокації, заздалегідь побудованого маршруту руху. Факт спроби незаконного перетину правопорушники не заперечують.
Дослідивши адміністративні матеріали відносно ОСОБА_1, а саме: дані, що містяться у протоколі про адміністративні правопорушення серії ПдРУ № 253850 від 13.06.2024, рапорті, письмових поясненнях, довідці, вважаю доведеною вину ОСОБА_1 у вчиненні правопорушення, передбаченого ч.2 ст.204-1 КУпАП.
На підставі викладеного, враховуючи характер та обставини правопорушення, дані про особу яка притягується до адміністративної відповідальності, суд приходить до переконання, що ОСОБА_1 слід визнати винним у вчиненні адміністративного правопорушення, передбаченого ч. 2 ст.204-1 КУпАП та вважає необхідним та достатнім для виправлення останнього буде застосування до нього адміністративного стягнення відповідно до вимог санкції ч.2 ст. 204-1 КУпАП у виді штрафу у розмірі пʼятисот неоподатковуваних мінімумів доходів громадян, що становить 8500 гривень.
Відповідно до ч.5 ст.283 КУпАП постанова суду (судді) про накладення адміністративного стягнення повинна містити положення про стягнення з особи, щодо якої її винесено, судового збору.
Відповідно до п.5 ч.2 ст.4 Закону України «Про судовий збір» у разі ухвалення судом постанови про накладення адміністративного стягнення судовий збір встановлюється у 0,2 розміру прожиткового мінімуму для працездатних осіб, тобто 605 гривень 60 копійок. Тому, є всі підстави для стягнення із ОСОБА_1 судового збору в дохід держави.
На підставі викладеного, керуючись ст.ст.27, 33, 34, 35, ч. 2 ст. 204-1, 283-284 КУпАП, суддя, п.5 ч.2 ст.4 Закону України «Про судовий збір», суддя
ПОСТАНОВИВ:
ОСОБА_1 визнати винуватим у вчиненні адміністративного правопорушення, передбаченого ч.2 ст.204-1 КУпАП і накласти на нього адміністративне стягнення у виді штрафу у розмірі пʼятисот неоподатковуваних мінімумів доходів громадян, що становить 8500 (вісім тисяч пʼятсот) гривень.
Стягнути із ОСОБА_1 судовий збір в дохід держави у сумі 605 (шістсот пʼять) гривень 60 копійок.
Розʼяснити особі, щодо якої застосовано адміністративне стягнення, що відповідно до частини 1 статті 307 КУпАП штраф має бути сплачений порушником не пізніше як через пʼятнадцять днів з дня вручення йому копії постанови про накладення штрафу, а в разі оскарження такої постанови - не пізніше як через пʼятнадцять днів з дня повідомлення про залишення скарги без задоволення.
Відповідно до вимог ст. 308 КУпАП, у разі несплати правопорушником штрафу у строк, установлений частиною першою статті 307 цього Кодексу, постанова про накладення штрафу надсилається для примусового виконання до органу державної виконавчої служби за місцем проживання порушника, роботи або за місцезнаходженням його майна в порядку, встановленому законом. У порядку примусового виконання постанови про стягнення штрафу за вчинення адміністративного правопорушення з правопорушника стягується подвійний розмір штрафу.
Постанова може бути оскаржена до Вінницького апеляційного суду протягом десяти днів з часу її винесення через Крижопільський районний суд Вінницької області.
Суддя
=== ENTITIES ===
1:26    CASE_NUMBER        134/1460/24
3:1     HEARING_DATE       20 серпня 2024
4:1     COURT_RAYON        Крижопільського
4:32    COURT_OBLAST       Вінницької
5:70    VPS                ІНФОРМАЦІЯ_1
5:196   CITIZEN            України
8:4     COURT_RAYON        Крижопільського
9:24    PROTOCOL           ПдРУ № 253850
9:38    ARR_DATE           13.06.2024
9:56    ARR_TIME           11 год. 50 хв.
9:88    SETTL_FROM         Болган
9:96    SETTL_CNTRY        Україна
9:110   SETTL_TO           Хрустова
9:120   SETTL_CNTRY        РМ
9:216   ZNAK               0238
19:66   ARR_TIME           11:50
19:72   ARR_DATE           13 червня 2024
19:225  GUARD              Контрольний пост
19:276  VPS                ІНФОРМАЦІЯ_1
19:505  BORDER_CNTRY       РМ
19:556  SETTL_CNTRY        Україна
19:565  SETTL_TO           ХРУСТОВА
19:575  SETTL_CNTRY        РМ
19:621  ZNAK               0238
19:786  ZNAK               0238
20:136  PROTOCOL           ПдРУ № 253850
20:154  PROTO_DATE         13.06.2024
26:158  RESOLUTION         штрафу
26:243  FINE               8500

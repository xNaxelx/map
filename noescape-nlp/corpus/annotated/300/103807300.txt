Справа № 717/385/22
ПОСТАНОВА
ІМЕНЕМ УКРАЇНИ
31 березня 2022 року суддя Кельменецького районного суду Чернівецької області Туржанський В. В., розглянув справу про притягнення до адміністративної відповідальності за ч.2 ст.204-1 КУпАП громадянина України ОСОБА_1, ІНФОРМАЦІЯ_1, жителя АДРЕСА_1, акомпаніатора Центру дитячо-юнацької творчості м. Ізюм.
ВСТАНОВИВ:
ОСОБА_1 у групі із іншими особами, 30 березня 2022 року біля 23 години 25 хвилин, біля смт. Кельменці Дністровського району Чернівецької області, незаконно, в порушення ст. 9 Закону України „Про державний кордон України", намагався перетнути державний кордон із території України та територію Республіки Молдова, в напрямку 0041/2 прикордонного знаку, поза пунктами пропуску через державний кордон України.
ОСОБА_1 вину в скоєному визнав частково та пояснив, що із іншими особами, які також планували незаконно перетнути кордон, а саме із ОСОБА_2, ОСОБА_3 та ОСОБА_4, біля 20 години 30 березня 2022 року на автомобілі таксі з м. Чернівці приїхали до блокпоста біля с. Слобода, де їх затримали прикордонники. Вони планували познайомитися із місцевими жителями, щоб в подальшому незаконно перетнути кордон.
Вина ОСОБА_1 у вчиненому правопорушенні стверджується його поясненнями, протоколом про адміністративне правопорушення серії ЗхРУ № 020631 від 30 березня 2022 року, протоколом про адміністративне затримання.
При накладенні на ОСОБА_1 адміністративного стягнення враховується характер скоєного правопорушення, особа порушника, ступінь його вини та інші обставини справи.
Враховуючи вищенаведене вважаю, що на ОСОБА_1 слід накласти стягнення у виді штрафу.
Керуючись ст.ст.280, 283, 284 КУпАП, суддя, -
ПОСТАНОВИВ:
ОСОБА_1 визнати винним у вчиненні правопорушення, передбаченого ч. 2 ст. 204-1 КУпАП та накласти на нього стягнення у виді штрафу у розмірі пʼятсот неоподатковуваних мінімумів доходів громадян, що становить 8500 (вісім тисяч пʼятсот) гривень.
Стягнути із ОСОБА_1 на користь держави 496 (чотириста девʼяносто шість) гривень 20 (двадцять) копійок судового збору.
Штраф має бути сплачений порушником не пізніш як через пʼятнадцять днів з дня вручення йому постанови про накладення штрафу, крім випадків, передбачених статтею 300-1 КУпАП, а в разі оскарження такої постанови - не пізніш як через пʼятнадцять днів з дня повідомлення про залишення скарги без задоволення. Штраф, накладений за вчинення адміністративного правопорушення, вноситься порушником в установу банку України.
У разі несплати правопорушником штрафу у строк, установлений частиною першою статті 307 цього Кодексу, постанова про накладення штрафу надсилається для примусового виконання до органу державної виконавчої служби за місцем проживання порушника, роботи або за місцезнаходженням його майна в порядку, встановленому законом.
У порядку примусового виконання постанови про стягнення штрафу за вчинення адміністративного правопорушення з правопорушника стягується подвійний розмір штрафу, визначеного у відповідній статті цього Кодексу та зазначеного у постанові про стягнення штрафу та витрати на облік зазначених правопорушень.
Постанова набирає законної сили після закінчення строку подання апеляційної скарги. Постанова судді у справі про адміністративне правопорушення може бути оскаржена особою, яку притягнуто до адміністративної відповідальності, її законним представником, захисником, потерпілим, його представником протягом десяти днів з дня винесення постанови. Апеляційна скарга подається до Чернівецького апеляційного суду через Кельменецький районний суд.
СУДДЯ:
=== ENTITIES ===
1:10    CASE_NUMBER        717/385/22
4:1     HEARING_DATE       31 березня 2022
4:28    COURT_RAYON        Кельменецького
4:58    COURT_OBLAST       Чернівецької
4:202   CITIZEN            України
6:36    ARR_DATE           30 березня 2022
6:62    ARR_TIME           23 години 25 хвилин
6:93    ARR_SETTL          Кельменці
6:103   ARR_RAYON          Дністровського
6:125   ARR_OBLAST         Чернівецької
6:294   BORDER_CNTRY       Республіки Молдова
6:325   ZNAK               0041/2
8:125   PROTOCOL           ЗхРУ № 020631
8:143   PROTO_DATE         30 березня 2022
13:124  RESOLUTION         штрафу
13:208  FINE               8500

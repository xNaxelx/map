308/14498/23
ПОСТАНОВА
ІМЕНЕМ УКРАЇНИ
25.08.2023 м. Ужгород
Суддя Ужгородського міськрайонного суду Закарпатської області Голяна О. В., за участю перекладача Уллах Ірфана, особи, яка притягається до адміністративної відповідальності, ОСОБА_1, його захисника адвоката Лучинця О. В., розглянувши матеріали, що надійшли з відділу прикордонної служби «ІНФОРМАЦІЯ_1» ІНФОРМАЦІЯ_2 про притягнення до адміністративної відповідальності громадянина Сирійської Арабської Республіки ОСОБА_1 (ОСОБА_2), ІНФОРМАЦІЯ_3, місце народження: Сирія, м. Дараня, місце фактичного проживання: АДРЕСА_1, не працюючого, за ч.1 ст. 204-1 КУпАП, -
встановив:
З протоколу про адміністративне правопорушення серії ЗхРУ № 013338 від 23.08.2023 року вбачається, що 12 год. 00 хв. о 22.08.2023 року прикордонним нарядом «Прикордонний патруль» спільно з офіцером головного оперативно розшукового відділу на околиці м. Ужгород, на напрямку 308 прикордонного знаку на відстані 5000 м до державного кордону України затримано громадянина Сирійської Арабської Республіки ОСОБА_1 за спробу незаконного перетину державного кордону України в Словацьку Республіку в пішому порядку поза пунктом пропуску.
Дії громадянина Сирійської Арабської Республіки ОСОБА_1 кваліфіковані за ч.1 ст.204-1 КУпАП.
Пояснення особи, яка притягається до адміністративної відповідальності та його захисника.
В судовому засіданні особа, яка притягається до адміністративної відповідальності, ОСОБА_1 вину не визнав; пояснив, що спроб незаконного перетину державного кордону України в Словацьку Республіку в пішому порядку не здійснював, був затриманий на залізничному вокзалі.
Захисник Лучинця О. В. в судовому засіданні пояснив, що ОСОБА_1 перебуває в державній процедурі розгляду заяви про визнання його біженцем або особою, яка потребує додаткового захисту та документований довідкою про звернення за захистом в Україні № 014079 від 21.07.2023 року, виданою ГУ ДМС України в Одеській області, термін дії якої продовжено до 10.02.2024 року. Отже, ОСОБА_1 перебуває на території України на законних підставах та має право на вільне пересування територією України.
Дослідивши та оцінивши матеріали справи, заслухавши пояснення особи, яка притягається до адміністративної відповідальності та його захисника, суддя приходить до наступних висновків.
Згідно зі статтями 245, 252 КУпАП завданнями провадження в справі про адміністративне правопорушення і обовʼязком органу, який її розглядає, є, зокрема, своєчасне, всебічне, повне і обʼєктивне зʼясування обставин справи і вирішення її в точній відповідності з законом.
Відповідно до вимог ст.280 КУпАП орган (посадова особа) при розгляді справи про адміністративне правопорушення зобовʼязаний зʼясувати: чи було вчинене адміністративне правопорушення, чи винна дана особа в його вчиненні, чи підлягає вона адміністративній відповідальності, чи є обставини, що помʼякшують і обтяжують відповідальність, чи заподіяно майнову шкоду, чи є підстави для передачі матеріалів про адміністративне правопорушення на розгляд громадської організації, трудового колективу, а також зʼясувати інші обставини, що мають значення для правильного вирішення справи.
Вирішуючи питання про те, чи було вчинене адміністративне правопорушення, чи винен ОСОБА_1 у вчиненні такого і чи підлягає він адміністративній відповідальності, суддя виходить з наступного.
Відповідно до ч.1 ст.7 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом.
Адміністративним правопорушенням (проступком), згідно з ч.1 ст. 9 КУпАП, визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Згідно ч.1 ст. 251 КУпАП доказами в справі про адміністративне правопорушення є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненнями особи, яка притягається до адміністративної відповідальності, свідків, висновком експерта, речовими доказами, показаннями технічних приладів, протоколами про вилученні речей і документів, а також іншими вказаними у ній засобами і документами.
За фабулою протоколу про адміністративне правопорушення, ОСОБА_1 інкриміновано спробу незаконного перетинання державного кордону України в пішому порядку поза пунктами пропуску через державний кордон з України в Словацьку Республіку, і такі дії ОСОБА_1 кваліфіковані за ч. 1 ст. 204-1 КУпАП.
Положеннями ч.1 ст.204-1 КУпАП передбачена адміністративна відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Обʼєктивна сторона правопорушення, передбаченого статтею 204-1 КУпАП, полягає у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади.
Перетинання державного кордону поза пунктами пропуску через державний кордон може означати, що особа перетнула державний кордон: поза місцем розташування пункту пропуску; поза місцем, визначеним у пункті пропуску для безпосереднього перетинання державного кордону; хоча і в зазначеному місці, але в час, коли пункт пропуску не функціонував.
Відповідно спроба перетнути кордон поза пунктами пропуску через державний кордон означає певні умисні дії особи, спрямовані на те, щоб перетнути державний кордон поза місцем розташування пункту пропуску, поза місцем, визначеним у пункті пропуску для безпосереднього перетинання державного кордону, хоча і в зазначеному місці, але в час, коли пункт пропуску не функціонував.
В судовому засіданні ОСОБА_1 стверджував, що був затриманий на залізничному вокзалі, що в м. Ужгороді; спроб незаконного перетину державного кордону України в Словацьку Республіку в пішому порядку не здійснював.
У протоколісерії ЗхРУ № 013338 від 23.08.2023 року, складеному відносно ОСОБА_1 не вказано, в чому саме полягає суть вчиненого ним правопорушення, не зазначено в чому саме полягали дії ОСОБА_1, не наведено, які саме дії здійснював останній, не вказано жодної дії, вчиненої ОСОБА_1, яка б відповідала обʼєктивній стороні правопорушення, передбаченого ст.204-1 КУпАП.
Необхідно зазначити, що суд не вправі самостійно відшукувати докази винуватості особи у вчиненні правопорушення. Адже діючи таким чином, суд неминуче перебиратиме на себе функції обвинувача, позбавляючись статусу незалежного органу правосуддя, що є порушенням ст.6 Конвенції про захист прав людини і основоположних свобод.
Притягнення особи до адміністративної відповідальності можливе лише за умови наявності юридичного складу адміністративного правопорушення, в т.ч. вини особи у його вчиненні, яка підтверджена належними та допустимими доказами.
Особа вважається невинуватою до тих пір, поки її вина не буде доказана у встановленому законом порядку. Ніхто не зобовʼязаний доводити свою невинуватість у вчиненні злочину. Обвинувачення не може ґрунтуватися на доказах, одержаних незаконним шляхом, а також на припущеннях. Усі сумніви щодо доведеності вини особи тлумачаться на її користь (ст. 62 Конституції України).
Оцінюючи надані докази в їх сукупності в частині названого обвинувачення, суддя приходить висновку про недоведеність вини ОСОБА_1 у вчиненні ним адміністративного правопорушення, передбаченого ч.1 ст.204-1 КУпАП, а тому, беручи до уваги загальний правовий принцип, закріплений в ст. 62 Конституції України, який передбачає, що обвинувачення не може ґрунтуватися на припущеннях, усі сумніви щодо доведеності вини особи тлумачаться на її користь, вина особи не була доведена належними доказами, поза розумним сумнівом, суд у даній справі дійшов висновку про недоведеність вини ОСОБА_1 у вчиненні адміністративного правопорушення, передбаченогоч.2 ст.204-1 КУпАП, відтак провадження в даній справі підлягає закриттю на підставі п. 1 ч. 1 ст. 247 КУпАП.
Керуючись ст. ст. 27, 40-1, 204-1 ч. 1, 221, 251, 255, 256 283, 284, 307, 308 Кодексу України про адміністративні правопорушення, суддя,
ПОСТАНОВИВ:
Провадження у справі про притягнення до адміністративної відповідальності громадянина Сирійської Арабської Республіки ОСОБА_1 (ОСОБА_2), за ч. 1 ст. 204-1 КУпАП закрити за відсутності в його діях складу адміністративного правопорушення.
Постанова може бути оскаржена до Закарпатського апеляційного суду протягом десяти днів з дня її винесення. Постанова судді у справах про адміністративне правопорушення набирає законної сили після закінчення строку подання апеляційної скарги.
Суддя Олена ГОЛЯНА
=== ENTITIES ===
1:1     CASE_NUMBER        308/14498/23
4:1     HEARING_DATE       25.08.2023
5:7     COURT_RAYON        Ужгородського
5:41    COURT_OBLAST       Закарпатської
5:289   VPS                ІНФОРМАЦІЯ_1
5:381   CITIZEN            Сирійської Арабської Республіки
5:474   BIRTH_SETTL        Дараня
7:54    PROTOCOL           ЗхРУ № 013338
7:72    PROTO_DATE         23.08.2023
7:103   ARR_TIME           12 год. 00 хв.
7:120   ARR_DATE           22.08.2023
7:158   GUARD              Прикордонний патруль
7:240   ARR_PLACE          на околиці
7:254   ARR_SETTL          Ужгород
7:275   ZNAK               308
7:311   DIST               5000 м
7:370   CITIZEN            Сирійської Арабської Республіки
7:470   BORDER_CNTRY       Словацьку Республіку
8:17    CITIZEN            Сирійської Арабської Республіки
10:176  BORDER_CNTRY       Словацьку Республіку
10:244  ARR_PLACE          на залізничному вокзалі
19:213  BORDER_CNTRY       Словацьку Республіку
24:61   ARR_PLACE          на залізничному вокзалі
24:94   ARR_SETTL          Ужгороді
24:160  BORDER_CNTRY       Словацьку Республіку
25:18   PROTOCOL           ЗхРУ № 013338
25:36   PROTO_DATE         23.08.2023
32:87   CITIZEN            Сирійської Арабської Республіки
32:162  RESOLUTION         закрити

16.05.2023
Справа № 721/351/23
Провадження № 3/721/281/2023
ПОСТАНОВА
Іменем України
Суддя Путильського районного суду Чернівецької області Проскурняк С. П., розглянувши матеріали, які надійшли від відділу прикордонної служби «ІНФОРМАЦІЯ_1» ІНФОРМАЦІЯ_2 про притягнення до адміністративної відповідальності ОСОБА_1 ІНФОРМАЦІЯ_3, який проживає за адресою: АДРЕСА_1 за ч.2 ст.204-1 КУпАП., -
ВСТАНОВИВ:
Із протоколу про адміністративне правопорушення від 23.04.2023 року за ЗхРУ № 133082, вбачається, що 23.04.2023 р. о 11 год. 30 хв. прикордонним нарядом «Прикордонний патруль» відділу прикордонної служби " ІНФОРМАЦІЯ_1 " було затримано гр. ОСОБА_1, гр. ОСОБА_2 на напрямку 671 прикордонного знаку, на відстані 400 метрів від лінії Державного кордону на території Селятинської обʼєднаної територіальної громади Вижницького району Чернівецької області, на ділянці відповідальності відділу прикордонної служби «ІНФОРМАЦІЯ_1», за спробу незаконного перетинання державного кордону з України в Румунію, поза встановленими пунктами пропуску через державний кордон, тим самим скоїв адміністративне правопорушення, передбачене ч.2 ст.204-1 КУпАП.
Правопорушник в судове засідання не зʼявився хоча судом повідомлявся про час та місце слухання справи причини неявки суд не повідомив.
Вивчивши матеріали справи, суд вважає, що справа підлягає закриттю на підставі п.1 ст.247 КУпАП, - за відсутністю складу адміністративного правопорушення в діях ОСОБА_1, при цьому суд виходить з наступного.
Відповідно до вимог ст. ст. 245, 251, 252, 280 КУпАП суд зобовʼязаний повно, всебічно та обʼєктивно зʼясувати всі обставини справи, встановити чи було вчинено адміністративне правопорушення та чи винна особа у його вчиненні, дослідити наявні у справі докази, дати їм належну правову оцінку і в залежності від встановленого, прийняти мотивоване законне рішення.
Адміністративна відповідальність за ч.2 ст. 204-1 КУпАП настає за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади, вчинене групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті.
Обʼєктом даного адміністративного проступку є суспільні відносини у сфері охорони державного кордону. Обʼєктивна сторона правопорушення виражається у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади (формальний склад).
Відповідно до ст. 9 ЗУ «Про Державний кордон України», перетинання державного кордону України здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
З гідно ст. 12 вказаного Закону, пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України. Пропуск транспортних засобів, вантажів через державний кордон України провадиться відповідно до законодавства України і міжнародних договорів України. Відповідно до міжнародних договорів України Кабінетом Міністрів України може бути встановлено спрощений порядок пропуску осіб, транспортних засобів, вантажів через державний кордон України.
У відповідності до вимог ст.251 КУпАП, обовʼязок щодо збирання доказів покладається на осіб, уповноважених на складання протоколів про адміністративні правопорушення.
Суд не уповноважений перекладати цей обовʼязок на себе.
Згідно з протоколом про адміністративне правопорушення, ОСОБА_1, було затримано на напрямку 671 прикордонного знаку, на відстані 400 метрів від лінії державного кордону України на території Селятинської обʼєднаної територіальної громади Вижницького району Чернівецької області.
Водночас, суд зауважує на тому, що ні схеми правопорушення, на якій зафіксовані умовні позначки місця вчинення правопорушення, маршрут руху порушника разом із групою осіб та лінію державного кордону, а також фото чи відео фіксації факту вчинення правопорушення чи інших беззаперечних доказів, які б вказували на причетність та умисел ОСОБА_1, на перетин кордону в такий спосіб, яке ставиться йому у провину, суду не надано.
Такий висновок також узгоджується із протоколом особистого огляду, огляду речей та вилучення документів від 23 квітня 2023 р., згідно з яким у ОСОБА_1, не вилучались жодні речі та документи, які б могли свідчити про намір перетину державного кордону.
Суд зауважує, що протокол про адміністративне правопорушення сам по собі без підтвердження іншими належними та допустимими доказами, не є безумовним та беззаперечним доказом доведення вини особи у вчиненні адміністративного правопорушення.
Виходячи з вищезазначеного, слід дійти висновку, що органом, що склав протокол не надано жодних беззаперечних та достатніх доказів, які б свідчили про вчинення ОСОБА_1, дій, передбачених ч.2 ст. 204-1 КУпАП, та яких було б достатньо для визнання його винуватим у вчиненні правопорушення, викладеного у фабулі протоколу про адміністративне правопорушення.
Відповідно до ст.62 Конституції України, особа вважається невинуватою у вчиненні злочину і не може бути піддана кримінальному покаранню, доки її вину не буде доведено в законному порядку і встановлено обвинувальним вироком суду. Ніхто не зобовʼязаний доводити свою невинуватість у вчиненні злочину. Обвинувачення не може ґрунтуватися на доказах, одержаних незаконним шляхом, а також на припущеннях. Усі сумніви щодо доведеності вини особи тлумачаться на її користь.
Таким чином, досліджуючи та оцінюючи всі надані по справі докази в їх сукупності, суд приходить до переконання про відсутність в діях ОСОБА_1, складу правопорушення, передбаченого ч.2 ст. 204-1 КУпАП, оскільки належних, достовірних і допустимих доказів, яких було б достатньо для визнання його винним у порушенні правил перетину державного кордону України в судовому засіданні встановлено не було.
Відповідно до п.1 ч.1 ст.247 КУпАП, провадження в справі про адміністративне правопорушення не може бути розпочато, а розпочате підлягає закриттю через відсутність події і складу адміністративного правопорушення.
На підставі наведеного та керуючись ч.2 ст.204, ст.247 КУпАП, суд,-
ПОСТАНОВИВ:
Провадження по адміністративній справі про притягнення до адміністративної відповідальності за ч.2 ст.204-1 КУпАП ОСОБА_1 закрити на підставі п.1 ст.247 КУпАП України, - за відсутності складу адміністративного правопорушення.
Постанова може бути оскаржена до Чернівецького апеляційного суду через Путильський районний суд Чернівецької області протягом десяти днів з дня винесення постанови.
Суддя: С. П. Проскурняк
=== ENTITIES ===
1:1     HEARING_DATE       16.05.2023
2:10    CASE_NUMBER        721/351/23
6:7     COURT_RAYON        Путильського
6:35    COURT_OBLAST       Чернівецької
6:143   VPS                ІНФОРМАЦІЯ_1
8:53    PROTO_DATE         23.04.2023
8:72    PROTOCOL           ЗхРУ № 133082
8:102   ARR_DATE           23.04.2023
8:118   ARR_TIME           11 год. 30 хв.
8:155   GUARD              Прикордонний патруль
8:207   VPS                ІНФОРМАЦІЯ_1
8:274   ZNAK               671
8:311   DIST               400 метрів
8:332   VPS                Державного
8:364   ARR_GROMADA        Селятинської
8:411   ARR_RAYON          Вижницького
8:430   ARR_OBLAST         Чернівецької
8:509   VPS                ІНФОРМАЦІЯ_1
8:589   BORDER_CNTRY       Румунію
18:93   ZNAK               671
18:130  DIST               400 метрів
18:191  ARR_GROMADA        Селятинської
18:238  ARR_RAYON          Вижницького
18:257  ARR_OBLAST         Чернівецької
28:123  RESOLUTION         закрити

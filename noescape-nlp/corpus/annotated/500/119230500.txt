Виноградівський районний суд Закарпатської області
______________________________________________________________
Справа № 299/2945/24
ПОСТАНОВА
ІМЕНЕМ УКРАЇНИ
22.05.2024 м. Виноградів
Суддя Виноградівського районного суду Закарпатської області Левко Т. Ю., розглянувши матеріали про притягнення до адміністративної відповідальності громадянина України
ОСОБА_1, ІНФОРМАЦІЯ_1, мешканця АДРЕСА_1,
за ч. 2 ст. 204-1 КУпАП,-
ВСТАНОВИВ:
13.04.2024 о 22 годині 30 хвилин прикордонним нарядом «Секрет» на напрямку 92 прикордонного знаку (територія Вилоцької територіальної громади Берегівського району Закарпатської області) на відстані близько 50 метрів від лінії державного кордону України в межах прикордонної смуги був виявлений та затриманий громадянин України ОСОБА_1, який спільно з трьома громадянами України здійснив спробу незаконного перетинання державного кордону з України до Угорщини в пішому порядку поза встановленими пунктами пропуску через державний кордон України, у складі групи осіб.
ОСОБА_1 про день, час та місце розгляду справи був повідомлений належним чином у судове засідання не зʼявився. Матеріали справи містять заяву ОСОБА_1 від 14.04.2024, згідно якої він просить суд розглянути справу у його відсутність.
Захисник ОСОБА_1 - адвокат Альфоров Г. І. надіслав до суду клопотання про зупинення провадження у справі, яке мотивує тим, що ОСОБА_1 проходить військову службу у складі Збройних Сил України, що за аналогією права у відповідності до ст.251 ЦПК України, є підставою для зупинення строку розгляду справи на період проходження військової служби.
Розглянувши подане клопотання, приходжу до такого висновку.
Захисник в своєму клопотанні посилається на норми ЦПК України щодо зупинення провадження у справі, оскільки нормами Кодексу України про адміністративні правопорушення не врегульовано порядок зупинення провадження у справі.
Відповідно до п.2 ч. 1 ст. 251 ЦПК України, суд зобовʼязаний зупинити провадження у справі у разі перебування сторони або третьої особи, яка заявляє самостійні вимоги щодо предмета спору, у складі Збройних Сил України або інших утворених відповідно до закону військових формувань, що переведені на воєнний стан або залучені до проведення антитерористичної операції.
Згідно з ч.1 ст. 268 КУпАП справа про адміністративне правопорушення розглядається в присутності особи, яка притягається до адміністративної відповідальності. Під час відсутності цієї особи справу може бути розглянуто лише у випадках, коли є дані про своєчасне її сповіщення про місце і час розгляду справи і якщо від неї не надійшло клопотання про відкладення розгляду справи.
Частиною 2 цієї статті не передбачена обовʼязкова присутність особи, яка притягається до адміністративної відповідальності при розгляді справи за ч.2 ст.204-1 КУпАП.
Окрім цього, положення Кодексу України про адміністративні правопорушення не регулюють порядок зупинення провадження у справі, за виключенням справ про адміністративні правопорушення, повʼязаних з корупцією.
Також слід зазначити, що наведені вище положення ст. 268 КУпАП не містять заборони щодо розгляду справи про адміністративне правопорушення, передбачене ч. 2 ст.204-1 КУпАП, у відсутності особи, яка притягується до адміністративної відповідальності. Крім того, ОСОБА_1 скористався допомогою захисника Альфорова Г. І., який в його інтересах має всі можливості подати суду пояснення, клопотання та докази у даній справі.
Більш того, статтею 38 КУпАП чітко визначені строки накладення адміністративного стягнення на особу, у разі визнання її винною у вчиненні інкримінованого адміністративного правопорушення, при цьому, чинним КУпАП не визначено зупинення строків накладення адміністративного стягнення у разі зупинення провадження у справі.
Відтак, зупинення провадження у справі про адміністративне правопорушення з підстав не передбачених КУпАП, не відповідає вимогам КУпАП.
Дослідивши матеріали справи та інші документи (протокол про адміністративне правопорушення серії ЗхРУ № 147621 від 14.04.2024, протокол про адміністративне затримання від 13.04.2024, рапорт, пояснення, схему виявлення та затримання громадянина та ін.), суддя приходить до висновку, що вина ОСОБА_1 у скоєнні правопорушення є доведеною, а кваліфікація його дій за ч. 2 ст. 204-1 КУпАП вірною.
За таких обставин, враховуючи особу правопорушника, суддя вважає за справедливе накласти на ОСОБА_1 адміністративне стягнення за ч. 2 ст. 204-1 КУпАП у виді штрафу.
В силу абз.4 ч.1 ст.3, пункту 5 ч.2 ст.4 Закону України «Про судовий збір», у звʼязку із ухваленням судом постанови про накладення адміністративного стягнення із правопорушника слід стягнути судовий збір.
Керуючись ст. ст. 268, 283-285 КУпАП, суддя,-
ПОСТАНОВИВ:
У задоволенні клопотання захисника ОСОБА_2 про зупинення провадження у справі про адміністративне правопорушення відносно ОСОБА_1 за ч. 2 ст. 204-1 КУпАП - відмовити.
ОСОБА_1 визнати винним у вчиненні адміністративного правопорушення, передбаченого ч. 2 ст. 204-1 КУпАП та накласти на нього адміністративне стягнення у виді штрафу у розмірі 8 500 гривень на користь держави.
Стягнути з ОСОБА_1 на користь держави судовий збір у розмірі 605,60 гривень.
Реквізити для сплати штрафу: код отримувача (ЄДРПОУ) 37975895, Казначейство України (ЕАП), рахунок отримувача UA668999980313000106000007401, код класифікації доходів бюджету 21081100.
Реквізити для сплати судового збору: код отримувача (ЄДРПОУ) 37993783, Казначейство України (ЕАП), рахунок отримувача UA908999980313111256000026001, код класифікації доходів бюджету 22030106.
Згідно з ч. 1 ст. 307 КУпАП штраф має бути сплачений порушником не пізніш як через пʼятнадцять днів з дня вручення йому постанови про накладення штрафу, а в разі оскарження або внесення на неї подання прокурора такої постанови - не пізніш як через пʼятнадцять днів з дня повідомлення про залишення скарги або подання без задоволення.
Відповідно до ст. 308 КУпАП у разі несплати правопорушником штрафу у строк, установлений ч. 1 ст. 307 цього Кодексу, постанова про накладення штрафу надсилається для примусового виконання до відділу державної виконавчої служби і у порядку примусового виконання постанови з правопорушника стягується подвійний розмір штрафу, зазначеного у постанові про стягнення штрафу.
Постанова може бути оскаржена протягом 10 днів з дня її винесення і набирає законної сили після закінчення строку подання апеляційної скарги.
Постанова може бути оскаржена до Закарпатського апеляційного суду шляхом подання апеляційної скарги через Виноградівський районний суд Закарпатської області.
Строк предʼявлення постанови до виконання- 3 (три) місяці.
СуддяТ. Ю. Левко
=== ENTITIES ===
1:1     COURT_RAYON        Виноградівський
1:30    COURT_OBLAST       Закарпатської
3:10    CASE_NUMBER        299/2945/24
6:1     HEARING_DATE       22.05.2024
7:7     COURT_RAYON        Виноградівського
7:39    COURT_OBLAST       Закарпатської
7:161   CITIZEN            України
11:1    ARR_DATE           13.04.2024
11:14   ARR_TIME           22 годині 30 хвилин
11:56   GUARD              Секрет
11:76   ZNAK               92
11:110  ARR_GROMADA        Вилоцької
11:143  ARR_RAYON          Берегівського
11:164  ARR_OBLAST         Закарпатської
11:207  DIST               50 метрів
11:320  CITIZEN            України
11:371  CITIZEN            України
11:451  BORDER_CNTRY       Угорщини
23:98   PROTOCOL           ЗхРУ № 147621
23:116  PROTO_DATE         14.04.2024
23:172  DET_DATE           13.04.2024
28:157  RESOLUTION         відмовити
29:158  RESOLUTION         штрафу
29:175  FINE               8 500

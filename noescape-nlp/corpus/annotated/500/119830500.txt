Справа № 138/1827/24
Провадження №:3/138/704/24
ПОСТАНОВА
ІМЕНЕМ УКРАЇНИ
19 червня 2024 року м. Могилів-Подільський
Суддя Могилів-Подільського міськрайонного суду Вінницької області Ясінський Ю. А., розглянувши матеріали, які надійшли з Могилів-Подільського РВП ГУНП у Вінницькій області про притягнення до адміністративної відповідальності ОСОБА_1, ІНФОРМАЦІЯ_1, уродженця м. Київ, зареєстрованого та мешканця АДРЕСА_1 українця, громадянина України, з середньою спеціальною освітою, не одруженого, тел. НОМЕР_1, за ч. 1 ст. 204-1 КУпАП, -
ВСТАНОВИВ:
15.06.2024 о 02 год. 00 хв. на напрямку «вул. Грецька, 1 н.п. Могилів-Подільський (Україна) н. п. смт. Отач (Республіка Молдова)» в районі прикордонного знаку № 0126 виявлено ОСОБА_1, який здійснив спробу незаконного перетину державного кордону України вплав через річку Дністер поза встановленими пунктами пропуску, чим порушив вимоги статті 9 Закону України «Про державний кордон України», тобто вчинив правопорушення, відповідальність за яке передбачена ч. 1 ст. 204-1 КУпАП.
В судове засідання ОСОБА_1 не зʼявився, хоча повідомлений належним чином про дату, час та місце судового засідання, про що свідчить наявна в матеріалах справи довідка про доставку повідомлення з текстом судової повістки на номер останнього у додаток «Viber». Клопотань про відкладення судового засідання від нього не надходило, що дозволило провести судове засідання у його відсутність.
Вина у вказаному правопорушенні доведена матеріалами справи, зокрема протоколом про адміністративне правопорушення серії ВАВ № 775877 від 15.06.2024, в якому зазначено обставини вказаного правопорушення; письмовим поясненням ОСОБА_1, в якому останній зазначає, що дійсно прибув з м. Київ до м. Могилів-Подільський аби незаконно перетнути кордон, вину визнає; рапортом працівника поліції від 15.06.2024.
Дослідивши матеріали справи, приходжу до висновку, що ОСОБА_1 необхідно визнати винуватим за ч. 1 ст. 204-1 КУпАП: спроба незаконного перетинання державного кордону України будь-яким способом поза пунктами пропуску через державний кордон України.
При накладенні стягнення суд враховує характер вчиненого правопорушення, те, що ОСОБА_1 вперше притягується до адміністративної відповідальності, обставин, що обтяжують чи помʼякшують його відповідальність судом не встановлено, і вважає, що для виправлення та перевиховання останнього доцільно застосувати стягнення у виді штрафу без конфіскації знарядь та засобів вчинення правопорушення, оскільки таких виявлено та вилучено не було.
Керуючись ст. 27, 40-1, 204-1 ч. 1, 283, 284 ч. 1 п. 1 КУпАП, -
ПОСТАНОВИВ:
ОСОБА_1 визнати винуватим у вчиненні адміністративного правопорушення, передбаченого ч. 1 ст. 204-1 КУпАП, накласти на нього адміністративне стягнення у виді штрафу в дохід держави в розмірі 350 (трьохсот пʼятдесяти) неоподатковуваних мінімумів доходів громадян, що становить 5950 (пʼять тисяч девʼятсот пʼятдесят) гривень (стягувач - Могилів-Подільський РВП ГУНП у Вінницькій області, що знаходиться по вул. Сагайдачного, 4 м. Могилів-Подільський Вінницької області, 24000).
Стягнути з ОСОБА_1 в дохід держави судовий збір в розмірі605 (шістсот пʼять) гривень 60 копійок на користь ГУК у м. Києві/м. Київ/ 22030106; код отримувача (код за ЄДРПОУ): 37993783; банк отримувача: Казначейство України (ел.адм.подат.); рахунок отримувача: UA908999980313111256000026001; код класифікації доходів бюджету: 22030106 (стягувачем є Державна судова адміністрація України, 050, призначення платежу «судовий збір»).
Розʼяснити, що відповідно до положень ч. 1 ст. 307 КУпАП, штраф має бути сплачений не пізніш як через пʼятнадцять днів з дня вручення постанови про накладення штрафу, а в разі оскарження такої постанови - не пізніш як через пʼятнадцять днів з дня повідомлення про залишення скарги без задоволення.
Положення ч. 2 ст. 308 КУпАП передбачають, що у порядку примусового виконання постанови про стягнення штрафу за вчинення адміністративного правопорушення з правопорушника стягується подвійний розмір штрафу, визначеного у відповідній статті КУпАП та зазначеного у постанові про стягнення штрафу.
Постанова може бути оскаржена до Вінницького апеляційного суду через Могилів-Подільський міськрайонний суд протягом 10 (десяти) днів з дня її винесення.
Суддя Ю. А. Ясінський
=== ENTITIES ===
1:10    CASE_NUMBER        138/1827/24
5:1     HEARING_DATE       19 червня 2024
6:7     COURT_RAYON        Могилів-Подільського
6:48    COURT_OBLAST       Вінницької
6:262   BIRTH_SETTL        Київ
6:327   CITIZEN            України
8:1     ARR_DATE           15.06.2024
8:14    ARR_TIME           02 год. 00 хв.
8:63    SETTL_FROM         Могилів-Подільський
8:84    SETTL_CNTRY        Україна
8:104   SETTL_TO           Отач
8:110   SETTL_CNTRY        Республіка Молдова
8:162   ZNAK               0126
10:122  PROTOCOL           ВАВ № 775877
10:139  PROTO_DATE         15.06.2024
15:159  RESOLUTION         штрафу
15:277  FINE               5950

БОЛГРАДСЬКИЙ РАЙОННИЙ СУД ОДЕСЬКОЇ ОБЛАСТІ
13.06.2023
Справа № 497/1276/23
Провадження № 3/497/653/23
ПОСТАНОВА
ІМЕНЕМ УКРАЇНИ
13.06.2023 року суддя Болградського районного суду Одеської області Кравцова Алла Валентинівна, розглянувши у відкритому судовому засіданні в залі суду в м. Болград матеріали про адміністративне правопорушення, що надійшли до суду 12.06.2023 року відносно
ОСОБА_1, ІНФОРМАЦІЯ_1, громадянина України, уродженця с. Миколаїв Одеської області області, зі слів - не працює, зареєстрований за адресою: АДРЕСА_1 та проживає за адресою: АДРЕСА_2, паспорт серії НОМЕР_1 виданий 23.06.2009 р. Березанським РВ УМВС України в Миколаївської області, РНОКПП НОМЕР_2,
- про притягнення до адміністративної відповідальності за ст.204-1 ч.1 КУпАП,
ВСТАНОВИЛА:
12.06.2023 р. помічником НВПС з АЮД ОСОБА_2 було складено протокол про адміністративне правопорушення серії ПдРУ № 298371, згідно якого 10.06.2023 р. о 13:25 годині прикордонним нарядом "Контрольний пост" на блок-посту в м. Болград, у рейсовому автобусі сполученням м. Білгоро-Дністровський - м. Болград було виявлено гр. ОСОБА_1, в ході спілкування с яким стало відомо, що він має намір незаконно поза пунктом пропуску перетнути державний кордон України, рухаючись в бік Республіки Молдова, чим порушив вимоги ст.9 ЗУ «Про державний кордон України».
У судове засідання ОСОБА_3 не прибув, надав заяву про розгляд справи за його відсутністю, підтвердивши письмово наявність в нього наміру щодо скоєння ним вищевказаного правопорушення, що зафіксовано у протоколі про адміністративне правопорушення та інших матеріалах справи, стверджуючи, що вину визнає.
Дослідивши надані суду матеріали, вивчивши обставини скоєння правопорушення, вислухавши пояснення ОСОБА_1, суд дійшов висновку, що в його діях вбачається склад адміністративного правопорушення, передбаченого ч.1 ст.204-1 КУпАП - спроба перетинання державного кордону України будь-яким способом поза пунктом пропуску в напрямку до Р. Молдова, оскільки він винив для цього всі дії, що від нього залежали, але не здійснив свій намір до кінця через те, що був виявлений і затриманий правоохоронними органами, що підтверджується викладеними у протоколі про адміністративне правопорушення відомостями, письмовими поясненнями до нього, рапортом, протоколом затримання, та іншими доказами, що містяться в наданих суду матеріалах.
Так, у звʼязку з військовою агресією збройних сил росії проти Держави Україна та впровадженням на території України воєнного стану відповідно до Указу Президента України «Про введення воєнного стану в Україні» № 64/2022 від 24.02.2022 р., що був затверджений ЗУ № 2102-ІХ від 24.02.2022 р., на всій території України з 24.02.2022 р. введено воєнний стан строком на 30 діб, та наступними Указами Президента України, що були затверджені відповідними Законами України, строк дії воєнного стану в Україні було продовжено до 18.08.2023 р. включно. Згідно ст.1 Закону України «Про правовий режим воєнного стану», воєнний стан - це особливий правовий режим, що вводиться в Україні або в окремих її місцевостях в разі збройної агресії чи загрози нападу, небезпеки державній незалежності України або її територіальній цілісності, та передбачає надання відповідним органам державної влади, військовому командуванню, військовим адміністраціям та органам місцевого самоврядування повноважень, необхідних для відвернення загрози, відсічі збройної агресії та забезпечення національної безпеки, усунення загрози небезпеки державній незалежності України, її територіальній цілісності, а також тимчасове, зумовлене загрозою, обмеження конституційних прав і свобод з зазначенням строку дії цих обмежень. Положеннями ч.1,ч.2 ст.20 вказаного Закону - правовий статус та обмеження прав і свобод громадян та прав і законних інтересів юридичних осіб в умовах воєнного стану визначаються відповідно до Конституції України та цього Закону, не можуть бути обмежені права і свободи, передбачені ч.2 ст.64 Конституції України. З 24.02.2022 р., відповідно до ЗУ "Про правовий режим воєнного стану", в Україні введено режим воєнного стану, на період дії якого чоловікам - громадянам України, віком від 18 до 60 років, а також жінкам-військовозобовʼязаним обмежено виїзд за межі України, крім військовозобовʼязаних, які не підлягають призову на військову службу під час мобілізації відповідно до ст.23 ЗУ "Про мобілізаційну підготовку та мобілізацію", та з врахуванням Порядку здійснення мобілізаційної підготовки та мобілізації. З документами, що можуть підтверджувати обставини, які дають право на виїзд за кордон таким особам, можна ознайомитися у "Правилах перетину кордону в умовах воєнного стану окремими категоріями громадян". Кожному, хто на законних підставах перебуває на території України, гарантується свобода пересування, вільний вибір місця проживання, право вільно залишати територію України, за винятком обмежень, які встановлюються Законом (ст.33 Конституції України). Порядок здійснення права громадян України на виїзд з України, випадки тимчасового обмеження права громадян на виїзд з України регулює ЗУ «Про порядок виїзду з України і вʼїзду в Україну громадян України», ст.6 якого визначені підстави для тимчасового обмеження права громадян України на виїзд з України.
З урахуванням викладеного, а також характеру вчиненого правопорушення, особи правопорушника, беручи до уваги ступінь його вини, майновий стан, відсутність обставин, що помʼякшують адміністративну відповідальність та інші вимоги ст.33 КУпАП, з метою виховання правопорушника та попередження наступних правопорушень, суд дійшов висновку про наявність підстав притягнення винного до адміністративної відповідальності у виді штрафу, але в мінімальному розмірі, що передбачений санкцією ч.1 ст.204-1 КУпАП, - враховуючі обставину, що помʼякшує вину, а саме: визнання вини, що буде достатнім для виховання та попередження вчиненню інших правопорушень. Накладення на правопорушника більш суворого стягнення - у виді адміністративного арешту - не відповідатиме характеру вчиненого правопорушення, особі правопорушника та ступеню його вини.
Згідно п.5 ч.2 ст.4 Закону України «Про судовий збір», в разі ухвалення судом постанови про накладення адміністративного стягнення у справі про адміністративне правопорушення, - підлягає стягненю судовий збір в розмірі 0,2 розміру прожиткового мінімуму для працездатних осіб, що становить 536.8 гривень.
Керуючись ст. ст. 9-11, 33, 40-1, 204-1, 221, 283-285 КУпАП, суд
ПОСТАНОВИВ:
ОСОБА_1, ІНФОРМАЦІЯ_1, визнати винним у вчиненні адміністративного правопорушення, передбаченого ст.204-1 ч.1 КУпАП, та на підставі санкції цієї статті призначити йому адміністративное стягнення у виді штрафу в розмірі двохсот неоподаткованих мінімумів доходів громадян, що становить 3400 (три тисячі чотириста) гривень.
Стягнути з ОСОБА_1 в дохід держави судовий збір в розмірі 536 (пʼятсот тридцять шість) гривень 80 копійок.
Розʼяснити ОСОБА_1, що: штраф, відповідно до ст.307 КУпАП, має бути сплачений не пізніш, ніж через пʼятнадцять днів з дня отримання копії постанови про його призначення, вноситься до установи банку України; а, в разі несплати штрафу у встановлений строк, - він стягується у подвійному розмірі разом з витратами на облік правопорушень, що визначаються Кабінетом Міністрів України (ст.308 КУпАП).
Постанова може бути оскаржена до Одеського апеляційного суду через Болградський районний суд Одеської області протягом десяти днів з дня отримання її копії.
Суддя А. В. Кравцова
=== ENTITIES ===
1:1     COURT_RAYON        БОЛГРАДСЬКИЙ
1:27    COURT_OBLAST       ОДЕСЬКОЇ
2:1     HEARING_DATE       13.06.2023
3:10    CASE_NUMBER        497/1276/23
7:1     HEARING_DATE       13.06.2023
7:23    COURT_RAYON        Болградського
7:52    COURT_OBLAST       Одеської
7:232   RECEIVE_DATE       12.06.2023
8:36    CITIZEN            України
8:58    BIRTH_SETTL        Миколаїв
8:67    BIRTH_OBLAST       Одеської
11:1    PROTO_DATE         12.06.2023
11:109  PROTOCOL           ПдРУ № 298371
11:137  ARR_DATE           10.06.2023
11:153  ARR_TIME           13:25 годині
11:188  GUARD              Контрольний пост
11:206  ARR_PLACE          на блок-посту
11:225  ARR_SETTL          Болград
11:234  ARR_PLACE          у рейсовому автобусі сполученням м. Білгоро-Дністровський - м. Болград
11:473  BORDER_CNTRY       Республіки Молдова
13:331  BORDER_CNTRY       Р. Молдова
19:203  RESOLUTION         штрафу
19:285  FINE               3400

Єдиний унікальний номер 305/1399/22
Номер провадження 3/305/801/22
ПОСТАНОВА
ІМЕНЕМ УКРАЇНИ
03.08.2022 року місто Рахів
Суддя Рахівського районного суду Закарпатської області Дочинець С. І., розглянувши матеріали справи про адміністративне правопорушення, що надійшли з відділу прикордонної служби «Ділове» 27 прикордонного загону імені героїв Карпатської Січі Державної прикордонної служби України про притягнення до адміністративної відповідальності
ОСОБА_1, ІНФОРМАЦІЯ_1, уродженця та мешканця АДРЕСА_1, громадянина України, тимчасово не працюючого,
за ч.2 ст.204-1 Кодексу України про адміністративні правопорушення,-
ВСТАНОВИВ:
Прикордонним нарядом «Прикордонний патруль» від відділу прикордонної служби «Ділове» (тип В), 02 серпня 2022 року, близько 06 години 10 хвилин, на відстані 20 метрів від лінії державного кордону, у межах прикордонної смуги, на напрямку прикордонного знаку № 310 (територія Великобичківської територіальної громади Рахівського району Закарпатської області) було виявлено та у подальшому затримано громадян України ОСОБА_1, ОСОБА_2, ОСОБА_3 та ОСОБА_4 та, які намагалися здійснити незаконний перетин державного кордону з України до Румунії, поза пунктом пропуску через державний кордон України у складі групи осіб. При спробі затримання, ОСОБА_1, неодноразову повторювану законну вимогу старшого прикордонного наряду «Прикордонний патруль» ОСОБА_5 щодо предʼявлення документів, які посвідчують особу не виконав та вдався до втечі. У подальшому було здійснено один попереджувальний постріл вгору з АК-74, після чого ОСОБА_1 було затримано.
ОСОБА_1 у судове засідання не зʼявився. Натомість через канцелярію суду подав заяву у якій зазначив про розгляд справи за його відсутності, з своїми правами ознайомлений. З обставинами, викладеними у матеріалах згоден, вину визнає у повній мірі.
Суд, з урахуванням приписів ст.268 КУпАП, вважає за можливе розглянути справу за відсутності ОСОБА_1.
Дослідивши матеріали справи про адміністративне правопорушення, суддя приходить до наступних висновків.
У відповідності до положень ст.9 КУпАП, адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Згідно ст.251 КУпАП доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненнями особи, яка притягається до адміністративної відповідальності, потерпілих, свідків, висновком експерта, речовими доказами, показаннями технічних приладів та технічних засобів, що мають функції фото- і кінозйомки, відеозапису, у тому числі тими, що використовуються особою, яка притягається до адміністративної відповідальності, або свідками, а також працюючими в автоматичному режимі, чи засобів фото- і кінозйомки, відеозапису, у тому числі тими, що використовуються особою, яка притягається до адміністративної відповідальності, або свідками, а також працюючими в автоматичному режимі, які використовуються при нагляді за виконанням правил, норм і стандартів, що стосуються забезпечення безпеки дорожнього руху, протоколом про вилучення речей і документів, а також іншими документами.
Обовʼязок щодо збирання доказів покладається на осіб, уповноважених на складання протоколів про адміністративні правопорушення, визначених статтею 255 цього Кодексу.
На підтвердження обставин, викладених у протоколі про адміністративне правопорушення серії ЗхРУ № 141414 від 02.08.2022 року, надано: пояснення ОСОБА_1 з приводу обставин адміністративного правопорушення, згідно якого він спільно з ОСОБА_4, ОСОБА_3 та ОСОБА_2 мали намір здійснити незаконний перетин державного кордону, однак їх було затримано працівниками прикордонної служби; пояснення ОСОБА_6 та ОСОБА_7, згідно яких вони виконували наказ на охорону державного кордону. Під час патрулювання вони побачили 4 осіб, які вийшли з авто та побачивши їх вдалися до втечі у напрямку державного кордону. Під час спроби затримання цих осіб було здійснено один попереджувальний постріл вгору, після чого усі особи зупинилися.
Вищенаведені докази у своїй сукупності підтверджують вину ОСОБА_1 у скоєнні адміністративного правопорушення, передбаченого ч.2 ст.204-1 КУпАП, яке виразилося у спробі перетинання державного кордону України будь-яким способом поза пунктами пропуску через державний кордон України, вчиненій групою осіб.
Згідно з вимогами ст.245 КУпАП, завданням провадження у справах про адміністративні правопорушення є всебічне, повне і обʼєктивне зʼясування обставин кожної справи, вирішення її у точній відповідності із законом та забезпечення виконання винесеної постанови, а також виявлення причин та умов, що сприяють вчиненню адміністративних правопорушень, запобігання правопорушенням, виховання громадян у дусі додержання законів, зміцнення законності.
Згідно ст.33 КУпАП, при накладенні стягнення, враховується характер вчиненого правопорушення, особа порушника, ступінь його вини, майновий стан, обставини, що помʼякшують і обтяжують відповідальність, а тому, суд бере до уваги, що ОСОБА_1, раніше не притягувався до адміністративної відповідальності, вину свою визнав. Обтяжуючих відповідальність обставин судом не встановлено.
З огляду на викладене у відношенні ОСОБА_1, необхідно обрати адміністративне стягнення у виді штрафу у розмірі, передбаченому санкцією ч.2 ст.204-1 КУпАП, оскільки саме такий захід впливу буде достатнім для виховання громадянина ОСОБА_1 у дусі точного і неухильного додержання законів України та запобігання нових правопорушень.
Враховуючи вимоги ст.40-1 КУпАП судовий збір в сумі 496 гривень 20 копійок слід стягнути з ОСОБА_1.
Керуючись ст.ст.33, 40-1, 283, 284 КУпАП,
ПОСТАНОВИВ:
ОСОБА_1, ІНФОРМАЦІЯ_1, уродженця с. Середнє Водяне Рахівського району Закарпатської області, визнати винним у вчиненні адміністративного правопорушення, передбаченого ч.2 ст.204-1 Кодексу України про адміністративні правопорушення та призначити адміністративне стягнення у виді штрафу у розмірі 500 (пʼятиста) неоподатковуваних мінімумів доходів громадян, що становить 8500 (вісім тисяч пʼятсот) гривень.
Стягнути з ОСОБА_1, ІНФОРМАЦІЯ_1, уродженця с. Середнє Водяне Рахівського району Закарпатської області, визнати у дохід Державної судової адміністрації України судовий збір в розмірі 496 (чотириста девʼяносто шість) гривень 20 копійок, за кодом класифікації доходів бюджету 22030106 "Судовий збір": отримувач коштів ГУК у м. Києві/ м. Київ/22030106; код за ЄРДПОУ 37993783; банк отримувача: Казначейство України (ЕАП), код банку отримувача: 899998; рахунок отримувача: UA908999980313111256000026001 код класифікації доходів бюджету: 22030106.
Розʼяснити ОСОБА_1, що відповідно до ч.1 ст.307, ст.308 КУпАП штраф має бути сплачений ним не пізніше, як через пʼятнадцять днів з дня вручення йому постанови про накладення штрафу, а в разі оскарження такої постанови - не пізніш як через пʼятнадцять днів з дня повідомлення про залишення скарги без задоволення.
У разі несплати, штрафу у строк, установлений частиною першою статті 307 цього Кодексу, постанова про накладення штрафу надсилається для примусового виконання до органу державної виконавчої служби за місцем проживання порушника, роботи або за місцезнаходженням його майна в порядку, встановленому законом. У порядку примусового виконання постанови про стягнення штрафу за вчинення адміністративного правопорушення з правопорушника стягується подвійний розмір штрафу та витрати на облік зазначених правопорушень.
На постанову може бути подана апеляційна скарга до Закарпатського апеляційного суду через Рахівський районний суд Закарпатської області протягом 10 діб з дня її проголошення.
Суддя Рахівського районного суду
Закарпатської області Дочинець С. І.
=== ENTITIES ===
1:25    CASE_NUMBER        305/1399/22
5:1     HEARING_DATE       03.08.2022
6:7     COURT_RAYON        Рахівського
6:34    COURT_OBLAST       Закарпатської
6:180   VPS                Ділове
7:68    CITIZEN            України
10:23   GUARD              Прикордонний патруль
10:78   VPS                Ділове
10:95   ARR_DATE           02 серпня 2022
10:124  ARR_TIME           06 години 10 хвилин
10:157  DIST               20 метрів
10:259  ZNAK               310
10:274  ARR_GROMADA        Великобичківської
10:315  ARR_RAYON          Рахівського
10:334  ARR_OBLAST         Закарпатської
10:406  CITIZEN            України
10:531  BORDER_CNTRY       Румунії
10:717  GUARD              Прикордонний патруль
17:92   PROTOCOL           ЗхРУ № 141414
17:110  PROTO_DATE         02.08.2022
25:37   BIRTH_SETTL        Середнє Водяне
25:52   BIRTH_RAYON        Рахівського
25:71   BIRTH_OBLAST       Закарпатської
25:279  RESOLUTION         штрафу
25:370  FINE               8500
26:48   BIRTH_SETTL        Середнє Водяне
26:63   BIRTH_RAYON        Рахівського
26:82   BIRTH_OBLAST       Закарпатської
30:7    COURT_RAYON        Рахівського
31:1    COURT_OBLAST       Закарпатської

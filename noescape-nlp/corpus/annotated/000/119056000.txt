Справа № 724/1545/24 Провадження № 3/724/868/24
ПОСТАНОВА
ІМЕНЕМ УКРАЇНИ
15 травня 2024 року м. Хотин
Суддя Хотинського районного суду Чернівецької області Ковальчук Т. М., розглянувши матеріали, які надійшли з відділу прикордонної служби «ІНФОРМАЦІЯ_1» Державної прикордонної служби України Західного регіонального управління НОМЕР_1 прикордонний загін щодо:
ОСОБА_1, ІНФОРМАЦІЯ_2, громадянина України, не працюючого, проживаючого за адресою: АДРЕСА_1,
про притягнення до адміністративної відповідальності за ч.1 ст.204-1 КУпАП,
ВСТАНОВИВ:
Відносно ОСОБА_1 складено протокол про адміністративне правопорушення серії ЗхРУ № 249011 від 09 травня 2024 року, відповідно до якого ОСОБА_1 09 травня 2024 року об 11:00 год. був виявлений прикордонним нарядом «Контрольний пост» на ділянці відповідальності відділу прикордонної служби «ІНФОРМАЦІЯ_1», на території Хотинської ОТГ Дністровського району Чернівецької області, на околиці населеного пункту Атаки, на напрямку 919 прикордонного знаку, на відстані 23 км від лінії державного кордону України за спробу незаконного перетину державного кордону України поза встановленими пунктами пропуску через державний кордон України, чим порушив вимоги ст.9,12 Закону України «Про Державний кордон України» від 04.11.1991 року, за що передбачена відповідальність за ч.1 ст.204-1 КУпАП.
ОСОБА_1 в судове засідання 15.05.2024 року об 11:00 год не зʼявився, про дату, час та місце розгляду справи повідомлений в установленому законом порядку, що підтверджується довідкою про доставку смс-повідомлення (а.с.12).
15.05.2024 року на електронну адресу суду від захисника ОСОБА_2 надішлиписьмові пояснення ОСОБА_1 від 14.05.2024, згідно яких, останній не погоджується з оформленим відносно нього протоколу про адміністративне правопорушення, так як він 09.05.2024 року їхав на мікроавтобусі сполученням з м. Києва до м. Чернівці по особистим справам, які повʼязані з пошуком роботи. Був затриманий прикордонною службою. На прохання інспекторів прикордонної служби надав документи для перевірки. Наміру перетину або спроби перетину державного кордону не мав. Висновок інспекторів, а також протокол про адміністративне правопорушення складений відносно нього, щодо можливого перетину державного кордону вважає хибним, надуманим та необґрунтованим, протизаконним, що порушує його права. В його діях відсутній склад адміністративного правопорушення. Звертає увагу суду, що він жодного разу не притягувався до адміністративної відповідальності, що повʼязана з порушенням правил перетину кордону. Просить суд врахувати його письмові пояснення при винесені постанови у справі № 724/1545/24 про адміністративне правопорушення (а.с.13-16).
Беручи до уваги письмові пояснення ОСОБА_1, дослідивши матеріали справи та оцінивши надані суду докази в їх сукупності та взаємозвʼязку, суд приходить до наступного висновку.
Відповідно до ст.7 КУпАП, провадження в справах про адміністративні правопорушення здійснюється на основі суворого додержання законності.
Стаття 9 КУпАП передбачає, що адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Відповідно до вимог ст.ст. 245, 251, 252, 280 КУпАП - суд зобовʼязаний повно, всебічно та обʼєктивно зʼясувати всі обставини справи, встановити чи було вчинено адміністративне правопорушення та чи винна особа у його вчиненні, дослідити наявні у справі докази, дати їм належну правову оцінку і в залежності від встановленого, прийняти мотивоване законне рішення.
В силу ст.252 КУпАП орган (посадова особа) оцінює докази за своїм внутрішнім переконанням, що ґрунтується на всебічному, повному і обʼєктивному дослідженні всіх обставин справи в їх сукупності, керуючись законом і правосвідомістю.
Частиною 1 ст.204-1 КУпАП передбачена адміністративна відповідальність за перетинання або спроба перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Із субʼєктивної сторони таке правопорушення може бути вчинене лише із прямим умислом.
Відповідно до ст.9 Закону України «Про Державний кордон України» перетинання державного кордону України здійснюється на шляхах сполучення через державний кордон з додержанням встановленого порядку.
Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Пункт пропуску через державний кордон України - це спеціально виділена територія на залізничних та автомобільних станціях, у морських і річкових портах, аеропортах (аеродромах) з комплексом будівель, споруд і технічних засобів, де здійснюються прикордонний, митний та інші види контролю і пропуск через державний кордон осіб, транспортних засобів, вантажів та іншого майна.
Порушенням державного кордону України є також перетинання його будь-якими технічними або іншими засобами без відповідного на те дозволу чи з порушенням встановленого порядку.
Частиною 12 вказаного Закону встановлено, що пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України. Пропуск транспортних засобів, вантажів через державний кордон України провадиться відповідно до законодавства України і міжнародних договорів України.
Проте, під час складання протоколу про адміністративне правопорушення відносно ОСОБА_1 інспектором прикордонної служби в порушення вимог ст.255 КУпАП не було зібрано жодних доказів того, що ОСОБА_1 скоїв правопорушення, передбачене ст.204-1 ч.1 КУпАП, оскільки з протоколу не вбачається того, які безпосередні дії він вчинив з метою здійснення спроби перетину кордону, оскільки лише сам факт перебування на відстані 23 кілометрів від лінії Державного кордону України не може свідчити про такий намір.
ОСОБА_1 в письмових поясненнях від 09.05.2024 року пояснив, що він прямував з м. Києва до м. Чернівці в справах туризму. Нічого не порушував, наміру порушувати кордон не мав і не має (а.с.4).
Із пояснень інспектора прикордонної служби ОСОБА_3 вбачається, що він перебував в прикордонному наряді «Контрольний пост» з 08.00 год до 21.00 год. 09.05.2024 року. Близько 11:00 год. зупинив транспортний засіб, в якому в якості пасажира слідкував громадянин України ОСОБА_1, мешканець м. Києва. Під час перевірки документів даний громадянин намагався прискорити процедуру контролю, хвилювався під час спілкування щодо мети перебування в прикордоння. Даний громадянин перебував в контрольованому прикордонному районні будучи особою призовного віку, не маючи документів на право перетинання державного кордону під час військового стану передбачених п.2 Правил перетинання державного кордону громадян України затверджених Постановою КМУ від 27.01.19954 р. № 57. В подальшому на громадянина ОСОБА_1 було складено протокол про адміністративне правопорушення за ч.1 ст.204-1 КУпАП (а.с.5).
Отже, пояснення уповноваженої особи прикордонної служби свідчать, що ОСОБА_1 рухався у транспортному засобі та перевірка документів здійснювалась на контрольному посту у с. Атаки за 23 км від лінії державного кордону.
Іншими доказами не було підтверджено наміру ОСОБА_1 здійснити перетин Державного кордону України поза пунктами пропуску.
Одного лише протоколу про адміністративне правопорушення, та пояснень інспектора прикордонної служби за відсутності інших доказів явно не достатньо для висновку про винуватість особи у вчиненні адміністративного правопорушення, передбаченого ч.1 ст.204-1 КУпАП.
Отже, до матеріалів справи не додано жодного доказу його вчинення, а саме в матеріалах справи відсутні докази того, що ОСОБА_1 перетинав або здійснив спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади. У даному випадку для підтвердження незаконного перетинання, або спроби перетинання Державного кордону України, інспектор прикордонної служби, відповідно до статті 251 КУпАП, мав би надати, зокрема, фотознімки, відеозапис події, тощо.
У звʼязку з чим, викладені у протоколі обставини не підтверджені наданими суду доказами, а тому протокол сам по собі не доводить винуватість ОСОБА_1 у вчиненні правопорушення, передбаченого ст.204-1 ч.1 КУпАП.
Згідно п.8 Положення про прикордонний режим від 27.07.1998 року № 1147 дозволений вʼїзд у контрольований прикордонний район громадянина України, який має при собі документи, що посвідчують особу і такі дії не є порушенням закону та не свідчать про умисел у подальшому незаконно перетнути державний кордон.
Як зазначено у протоколі, ОСОБА_1 мав при собі паспорт громадянина України (копія паспорта на а.с.2-3), а тому перешкод для його вʼїзду та перебування у контрольованому прикордонному районі не було.
Наведені вище обставини свідчать, що адміністративне обвинувачення ОСОБА_1 у цій справі грунтується на припущеннях, а відповідно до ст.62 Конституції України усі сумніви тлумачаться на користь особи, яка притягається до відповідальності.
Зазначене узгоджується і з практикою Європейського суду з прав людини, що сформульована у п.43 рішення Європейського суду з прав людини від 14.02.2008 у справі «Кобець проти України» (з відсиланням на п. 282 рішення у справі «Авшар проти Туреччини» (Avsar v. Turkey), згідно яких «доказування, зокрема, має випливати із сукупності ознак чи неспростовних презумпцій, достатньо вагомих, чітких та узгоджених між собою, а за відсутності таких ознак не можна констатувати, що винуватість обвинуваченого доведено поза розумним сумнівом».
З огляду на викладене, приходжу до висновку, що матеріали справи не містять обʼєктивних доказів того, що ОСОБА_1 була вчинена спроба перетину державного кордону України поза пунктами пропуску через державний кордон України.
У відповідності до вимог ст.7 ч.1 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановленому законом.
Відповідно до п.1 ч.1 ст.247 КУпАП провадження в справі про адміністративне правопорушення не може бути розпочато, а розпочате підлягає закриттю у разі відсутності події і складу адміністративного правопорушення.
На підставі наведеного, враховуючи, що в матеріалах справи про адміністративне правопорушення відсутні докази вчинення ОСОБА_1 адміністративного правопорушення, передбаченого ч.1 ст. 204-1 КУпАП, справа підлягає закриттю за відсутністю складу адміністративного правопорушення.
Керуючись ст. ст.247 п.1, 283-285, 287-294 КУпАП, суддя
ПОСТАНОВИВ:
Провадження по адміністративній справі відносно ОСОБА_1 закрити на підставі п.1 ст.247 КпАП України, у звʼязку з відсутністю в його діях складу адміністративного правопорушення, передбаченого ч.1 ст.204-1 КУпАП.
Постанова може бути оскаржена особою, яку притягнуто до адміністративної відповідальності, її захисником протягом десяти днів з дня її винесення до Чернівецького апеляційного суду через Хотинський районний суд Чернівецької області.
Суддя: Т. М. Ковальчук
=== ENTITIES ===
1:10    CASE_NUMBER        724/1545/24
4:1     HEARING_DATE       15 травня 2024
5:7     COURT_RAYON        Хотинського
5:34    COURT_OBLAST       Чернівецької
5:139   VPS                ІНФОРМАЦІЯ_1
6:36    CITIZEN            України
9:77    PROTOCOL           ЗхРУ № 249011
9:95    PROTO_DATE         09 травня 2024
9:144   ARR_DATE           09 травня 2024
9:167   ARR_TIME           11:00 год.
9:214   GUARD              Контрольний пост
9:289   VPS                ІНФОРМАЦІЯ_1
9:317   ARR_GROMADA        Хотинської
9:332   ARR_RAYON          Дністровського
9:354   ARR_OBLAST         Чернівецької
9:376   ARR_PLACE          на околиці
9:405   ARR_SETTL          Атаки
9:424   ZNAK               919
9:461   DIST               23 км
11:1056 CASE_NUMBER        724/1545/24
24:417  DIST               23 кілометрів
26:105  GUARD              Контрольний пост
26:260  CITIZEN            України
26:290  RESIDENT_SETTL     Києва
27:147  ARR_PLACE          на контрольному посту
27:174  ARR_SETTL          Атаки
27:183  DIST               23 км
33:68   PASSPORT           України
42:57   RESOLUTION         закрити

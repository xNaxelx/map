Виноградівський районний суд Закарпатської області
______________________________________________________________
Справа № 299/6622/23
ПОСТАНОВА
ІМЕНЕМ УКРАЇНИ
06.12.2023 року м. Виноградів
Виноградівський районний суд Закарпатської області у складі головуючий суддя Кашуба А. В., розглянувши справу про адміністративне правопорушення, що надійшла із відділу прикордонної служби «ІНФОРМАЦІЯ_1» ІНФОРМАЦІЯ_2, про притягнення до адміністративної відповідальності
ОСОБА_1, ІНФОРМАЦІЯ_3, уродженець с. Луково Іршавського району, адреса проживання АДРЕСА_1 (дані зі слів), офіційно не працевлаштований (дані зі слів), дані про притягнення до адмінвідповідальності відсутні,
за ч. 2 ст.204-1 Кодексу України про адміністративні правопорушення
ВСТАНОВИВ:
Громадянин України ОСОБА_1 11.09.2023 близько 19-30 год на напрямку 81 прикордонного знаку (територія Пийтерфолвівської територіальної громади Берегівського району Закарпатської області) на відстані близько 300 метрів від державного кордону України в межах встановленої прикордонної смуги Берегівського контрольованого прикордонного району разом із іншою особою вчинив спробу незаконно перетнути державний кордон України до Румунії поза пунктом пропуску через державний кордон.
В судове засідання особа, що притягається до адміністративної відповідальності, не зʼявилася.
ОСОБА_1 подав письмове заперечення, у якому просив закрити провадження за відсутністю складу правопорушення, обґрунтовуючи тим, що наміру перетинати кордон не мав, достатні докази відсутні, а він збирав гриби з ОСОБА_2 поблизу с. Холмовець. Просив розглядати справу без його участі.
Розгляд справи проведено у відсутності особи, що притягається до адмінвідповідальності, у відповідності до вимог ст.268 КУпАП.
Вивчивши зміст протоколу про адміністративне правопорушення від 12.09.2023 серії ЗхРУ № 004588, рапорт, протокол затримання, зміст письмової заяви ОСОБА_1, інші матеріали, вивчивши зміст заперечення та доданих доказів, всебічно, повно і обʼєктивно дослідивши всі підтверджені зібраними у справі доказами обставини справи в їх сукупності, суддя дійшов висновку, що діяння, у вчиненні якого звинувачується ОСОБА_1, мало місце, його дії слід кваліфікувати як спроба перетину державного кордону України поза пунктом пропуску через державний кордон України групою осіб, за що передбачено настання адміністративної відповідальності за ч.2 ст.204-1 КУпАП, а ОСОБА_1 є винним у вчиненні цього діяння.
Обставини, зафіксовані у протоколі про адміністративне правопорушення, знайшли підтвердження сукупністю належних та допустимих доказів, зібраних службовою особою, що склала протокол, дані з яких узгоджуються між собою.
Доводи заперечення не знайшли підтвердження достатньою сукупністю належних та допустимих доказів. Суд відхиляє надані ОСОБА_1 письмові докази, як неналежні, оскільки такі не містять обставин, що б спростовували факти, викладені у протоколі.
Враховуючи характер вчиненого правопорушення, ступінь вини, відсутність обтяжуючих та помʼякшуючих обставин, суддя застосовує до правопорушника стягнення у межах санкції ч.2 ст.204-1 КУпАП у виді штрафу у мінімальному розмірі.
На підставі ст.40-1 КУпАП з правопорушника слід стягнути судовий збір на користь держави.
Керуючись ст.ст. 12, 13, 23, 24-1,33, 40-1, 268, 280, 283-285 КУпАП, суддя, -
ПОСТАНОВИВ:
ОСОБА_1 визнати винним у вчиненні адміністративного правопорушення, передбаченого ч.2 ст.204-1 КУпАП та накласти на нього адміністративне стягнення у виді штрафу у розмірі пʼятисот неоподатковуваних мінімумів доходів громадян, що становить 8500 грн (вісім тисяч пʼятсот гривень).
Стягнути із ОСОБА_1 на користь держави судовий збір у розмірі 536,80 грн (пʼятсот тридцять шість гривень 80 коп).
Постанова судді у справі про адміністративне правопорушення може бути оскаржена протягом десяти днів з дня винесення постанови. Апеляційна скарга подається до відповідного апеляційного суду.
СуддяА. В. Кашуба
=== ENTITIES ===
1:1     COURT_RAYON        Виноградівський
1:30    COURT_OBLAST       Закарпатської
3:10    CASE_NUMBER        299/6622/23
6:1     HEARING_DATE       06.12.2023
7:1     COURT_RAYON        Виноградівський
7:30    COURT_OBLAST       Закарпатської
7:191   VPS                ІНФОРМАЦІЯ_1
8:38    BIRTH_SETTL        Луково
8:45    BIRTH_RAYON        Іршавського
11:12   CITIZEN            України
11:28   ARR_DATE           11.09.2023
11:47   ARR_TIME           19-30 год
11:69   ZNAK               81
11:103  ARR_GROMADA        Пийтерфолвівської
11:144  ARR_RAYON          Берегівського
11:165  ARR_OBLAST         Закарпатської
11:208  DIST               300 метрів
11:290  ARR_RAYON          Берегівського
11:425  BORDER_CNTRY       Румунії
15:65   PROTO_DATE         12.09.2023
15:82   PROTOCOL           ЗхРУ № 004588
22:156  RESOLUTION         штрафу
22:241  FINE               8500

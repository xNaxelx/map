Єдиний унікальний номер 725/2978/24
Номер провадження 3/725/1125/24
ПОСТАНОВА
ІМЕНЕМ УКРАЇНИ
07.05.2024 року Суддя Першотравневого районного суду м. Чернівці Піхало Н. В., розглянувши адміністративну справу, яка надійшла з ІНФОРМАЦІЯ_1, про притягнення до адміністративної відповідальності за ч.2 ст.204-1 КУпАП ОСОБА_1, ІНФОРМАЦІЯ_2, тимчасово не працюючого, місце проживання: АДРЕСА_1,-
ВСТАНОВИВ:
До Першотравневого районного суду м. Чернівці надійшла справа про адміністративне правопорушення відносно ОСОБА_1 за ч.2 ст.204-1 КУпАП.
Як вбачається із протоколу про адміністративне правопорушення, серії ЗхРУ № 287120, 29.03.2024 року о 00 год. 10 хв., в ході реалізації оперативної інформації щодо підготовки до незаконногоперетинання державного кордону України, співробітниками головногооперативно-розшукового відоілу НОМЕР_1 прикордонного загону був виявлений та затриманий в Чернівецькому контрольованому прикордонному районі, на ділянці відповідальності НОМЕР_1 прикордонного загону в районі АДРЕСА_2, в складі групи осіб спільно з громадянином ОСОБА_2 за спробу незаконного перетинання державного кордону з України в Румунію поза встановленими пунктами пропуску через державний кордон України, чим порушив вимоги ст.ст.9,12, ЗУ «Про Державний кордон України», тим самим вчинив адміністративне правопорушення, передбачене ч.2 ст.204-1 КУпАП.
В судове засідання ОСОБА_1 не зʼявився, повідомлявся судом належним чином про час та місце розгляду справи, про причини неявки суд не повідомив.
Дослідивши письмові докази у справі, суд приходить до наступного висновку.
Відповідно ч.1 ст.2 КУпАП, законодавство України про адміністративне правопорушення складається з цього Кодексу та інших законів України, а згідно положень ст. 9 Конституції України, ст. 19 ЗУ «Про міжнародні договори» та ст. 17 ЗУ «Про виконання рішень та застосування практики Європейського суду з прав людини» усталена судова практика Європейського суду з прав людини (далі ЄСПЛ) є частиною національного законодавства та обовʼязкова до застосування судами як джерело права.
Ніхто не може бути підданий заходу впливу в звʼязку з правопорушенням інакше як на підставах і в порядку, встановлених законом; провадження в справах здійснюється на основі суворого додержання законності; застосування уповноваженими на те органами і посадовими особами заходів адміністративного впливу провадиться в межах їх компетенції, у точній відповідності з законом (ч. 1-3 ст. 7 КУпАП).
Адміністративна відповідальність за ч.1 ст. 204-1 КУпАП, настає за перетинання або спроба перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Так, відповідно до ч.2 ст. 204-1 КУпАП, ті самі дії, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті, - тягнуть за собою накладення штрафу від пʼятисот до восьмисот неоподатковуваних мінімумів доходів громадян або адміністративний арешт на строк від десяти до пʼятнадцяти діб, з конфіскацією знарядь і засобів вчинення правопорушення.
Обʼєктом даного адміністративного проступку є суспільні відносини у сфері охорони державного кордону. Обʼєктивна сторона правопорушення виражається у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади (формальний склад).
Із субʼєктивної сторони таке правопорушення може бути вчинене лише із прямим умислом.
Відповідно до ст. 9 ЗУ «Про Державний кордон України», перетинання державного кордону України здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Згідно ст. 12 вказаного Закону, пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України. Пропуск транспортних засобів, вантажів через державний кордон України провадиться відповідно до законодавства України і міжнародних договорів України. Відповідно до міжнародних договорів України Кабінетом Міністрів України може бути встановлено спрощений порядок пропуску осіб, транспортних засобів, вантажів через державний кордон України.
Разом з тим, наведені у протоколі обставини щодо вчинення ОСОБА_1 адміністративного правопорушення, передбаченого ч.2 ст.204-1 КУпАП не знайшли свого підтвердження.
Так, притягнення особи до адміністративної відповідальності можливе лише при наявності в його діях складу адміністративного правопорушення, обовʼязковими елементами якого є: обʼєкт, обʼєктивна сторона, субʼєкт, субʼєктивна сторона (вина). Відсутність хоча б одного із вказаних елементів виключає склад правопорушення взагалі, а порушена справа підлягає закриттю.
Доказами в справі є будь-які фактичні дані, на основі яких у визначеному законом порядку суддя встановлює наявність чи відсутність правопорушення, винність особи в його вчиненні та інші обставини, що мають значення для правильного вирішення справи, які установлюються протоколом про адміністративне правопорушення, поясненнями особи, яка притягається до адміністративної відповідальності, свідків тощо (ч.1 ст.251 КУпАП), а обовʼязок щодо їх (доказів) збирання покладається на осіб, уповноважених на складання протоколів про адміністративні правопорушення, визначених законом (ч.2 ст. 251, ст. 255 КУпАП).
Як вбачається із протоколу про адміністративне правопорушення, серії ЗхРУ № 287120, 29.03.2024 року о 00 год. 10 хв. в ході проведення заходів з протидії незаконному переправленню осіб через державний кордон України, був виявлений та затриманий гр. ОСОБА_1 в Чернівецькому контрольованому прикордонному районі, на ділянці, відповідальності НОМЕР_1 прикордонного загону співробітниками головного оперативно-розшукового відділу НОМЕР_1 прикордонного загону поблизу АДРЕСА_2, в складі групи осіб спільно з ОСОБА_2 за спробу незаконного перетинання державного кордону з України в Румунію поза встановленими пунктами, пропуску через державний кордон України, чим порушив вимоги ст.ст.9,12, ЗУ «Про Державний кордон України», тим самим вчинив адміністративне правопорушення, передбачене ч.2 ст.204-1 КУпАП.
Разом з тим, на думку суду, вказаний протокол не є належним доказом, оскільки, у порушення вимог ст.256 КУпАП, а також Інструкції з оформлення посадовими особами Державної прикордонної служби України матеріалів справ про адміністративні правопорушення, уповноваженою посадовою особою не зазначено координати (напрямок прикордонного знаку, відстань до державного кордону), де нібито ОСОБА_1 мав намір здійснити спробу перетину державного кордону.
Крім того, у матеріалах справи відсутня схема правопорушення, на якій зафіксовані умовні позначки місця вчинення правопорушення, маршрут руху порушника та лінію державного кордону, а також фото чи відео фіксації факту вчинення правопорушення чи інших беззаперечних доказів, які б вказували на причетність та умисел ОСОБА_1 на перетин кордону в такий спосіб, яке ставиться йому у провину, суду не надано.
Окрім того, у матеріалах справи відсутній протокол особистого огляду, огляду речей та вилучення документів, що свідчить про те, що у ОСОБА_1 не вилучались жодні речі та документи, які б могли вказувати про намір перетину ним державного кордону.
При цьому, суд зауважує, що протокол про адміністративне правопорушення сам по собі без підтвердження іншими належними та допустимими доказами, не є безумовним та беззаперечним доказом доведення вини особи у вчиненні адміністративного правопорушення.
Виходячи з вищезазначеного, слід дійти висновку, що органом, який склав протокол не надано жодних беззаперечних та достатніх доказів, які б свідчили про вчинення ОСОБА_1 дій, передбачених ч.2 ст. 204-1 КУпАП, та яких було б достатньо для визнання його винуватим у вчиненні правопорушення, викладеного у фабулі протоколу про адміністративне правопорушення.
Обовʼязок щодо збирання доказів покладається на осіб, уповноважених на складання протоколів про адміністративні правопорушення, визначених статтею 255 цього Кодексу.
Відповідно до ч.3 ст.62 Конституції України обвинувачення не може ґрунтуватися на доказах, одержаних незаконним шляхом, а також на припущеннях. Усі сумніви щодо доведеності вини особи тлумачаться на її користь.
Враховуючи те, що працівниками прикордонної служби не долучено до матеріалів справи жодних доказів на підтвердження того, що ОСОБА_1 вчинив спробу незаконного перетинання державного кордону, суд приходить до висновку про відсутність у його діях складу вказаного правопорушення.
Згідно з п.1 ст.247 КУпАП провадження в справі про адміністративне правопорушення не може бути розпочато, а розпочате підлягає закриттю за відсутності події і складу адміністративного правопорушення.
Таким чином, суд приходить до висновку, що провадження відносно ОСОБА_1 за ч.1 ст.204-1 КУпАП підлягає закриттю, у звʼязку з відсутністю в його діях складу адміністративного правопорушення.
Керуючись ст.ст.9,33,124,247,283-285,294 КУпАП,-
ПОСТАНОВИВ:
Провадження у справі відносно ОСОБА_1 закрити, у звʼязку із відсутністю у його діях складу та події адміністративного правопорушення, передбаченого ч.2 ст.204-1 КУпАП.
Постанова суду набирає законної сили після закінчення строку подання апеляційної скарги.
Апеляційна скарга може бути подана протягом десяти діб з дня винесення постанови до Апеляційного суду Чернівецької області через Першотравневий районний суд м. Чернівці.
Суддя Першотравневого
районного суду м. Чернівці Н. В. Піхало
=== ENTITIES ===
1:25    CASE_NUMBER        725/2978/24
5:1     HEARING_DATE       07.05.2024
5:23    COURT_RAYON        Першотравневого
7:4     COURT_RAYON        Першотравневого
8:70    PROTOCOL           ЗхРУ № 287120
8:85    ARR_DATE           29.03.2024
8:103   ARR_TIME           00 год. 10 хв.
8:345   ARR_RAYON          Чернівецькому
8:589   BORDER_CNTRY       Румунію
22:70   PROTOCOL           ЗхРУ № 287120
22:85   ARR_DATE           29.03.2024
22:103  ARR_TIME           00 год. 10 хв.
22:260  ARR_RAYON          Чернівецькому
22:577  BORDER_CNTRY       Румунію
35:39   RESOLUTION         закрити
38:7    COURT_RAYON        Першотравневого

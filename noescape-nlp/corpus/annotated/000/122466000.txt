Справа № 305/3032/24
Номер провадження 3/305/2074/24
ПОСТАНОВА
ІМЕНЕМ УКРАЇНИ
21.10.2024 м. Рахів
Суддя Рахівського районного суду Закарпатської області Ластовичак Віктор Юрійович, розглянувши матеріали про притягнення до адміністративної відповідальності
ОСОБА_1, ІНФОРМАЦІЯ_1, громадянина України, мешканця АДРЕСА_1,
за ч. 1 ст. 204-1 Кодексу України про адміністративні правопорушення,
встановив:
До Рахівського районного суду 31.07.2024 надійшли матеріали про адміністративне правопорушення, складені відділом прикордонної служби «ІНФОРМАЦІЯ_2» (тип В) ІНФОРМАЦІЯ_3, про притягнення до адміністративної відповідальності ОСОБА_1, а саме протокол від 31.07.2024 серії ЗхРУ № 024791 про адміністративне правопорушення за ознаками ч. 1 ст. 204-1 КУпАП, з додатками.
Як вбачається із протоколу, 31.07.2024 о 17:00 год прикордонним нарядом «Розвідувально-пошукова група» в межах прикордонної смуги на напрямку прикордонного знаку № 413 поблизу гори Бребенескул (територія Богданської сільської ради Рахівського району Закарпатської області) було виявлено та затримано ОСОБА_1, який здійснив спробу незаконного перетинання державного кордону з України до Румунії поза встановленими пунктами пропуску через державний кордон України, чим порушив вимоги статей 9, 12 Закону України «Про державний кордон України».
В судове засідання ОСОБА_1 не зʼявився, про день, час та місце розгляду справи тричі повідомлявся шляхом надсилання смс-повідомлення про виклик до суду на номер телефону. При цьому у матеріалах справи міститься письмова заява, у якій в разі відсутності просить справу розглянути без його участі.
У рішенні від 03.04.2008 у справі «Пономарьов проти України» (заява № 3236/03) Європейський суд з прав людини зробив, зокрема, висновок про те, що сторони в розумні інтервали часу мають вживати заходів, щоб дізнатись про стан відомого їм судового провадження.
Враховуючи, що ч. 2 ст. 268 КУпАП у даному випадку не передбачено обовʼязкової присутності особи, яка притягається до адміністративної відповідальності, а строки розгляду є обмеженими, суддя розглядає справу у відсутності такої особи, оскільки її можливо вирішити за наявними доказами.
Вина ОСОБА_1 підтверджується протоколом про адміністративне правопорушення, протоколом про адміністративне затримання від 31.07.2024, копією паспорта громадянина України для виїзду за кордон, довідкою про виникнення обстановки на ділянці відповідальності ВІПС «Богдан» ВПС «ІНФОРМАЦІЯ_2», якою констатовано факт затримання особи неподалік гори Бребенескул (11 км до державного кордону).
У власноручно написаних поясненнях ОСОБА_1 ствердив, що намагався йти в Румунію, свою провину визнає.
ОСОБА_1 був затриманий у близькості до державного кордону при обставинах, що однозначно дають можливість стверджувати про спробу перетину державного кордону України (гірська місцевість, віддаленість від доріг, населених пунктів, туристичних маршрутів, відсутність поважних причин знаходження поблизу кордону).
З урахуванням викладеного, суддя приходить до висновку, що ОСОБА_1 вчинив адміністративне правопорушення, передбачене ч. 1 ст. 204-1 КУпАП, тобто спроба перетинання державного кордону України будь-яким способом поза пунктами пропуску через державний кордон України.
Обставин, які б обтяжували та помʼякшували відповідальність особи, стосовно якої складено протокол, не встановлено.
Враховуючи характер вчиненого та особу правопорушника, суддя вважає за необхідне накласти на нього адміністративне стягнення у виді штрафу.
У відповідності до ст. 40-1 КУпАП, ст. 4 Закону України «Про судовий збір» у звʼязку з ухваленням постанови про накладення адміністративного стягнення з правопорушника слід також стягнути судовий збір - 0,2 розміру прожиткового мінімуму для працездатних осіб, що становить 605,60 грн.
Керуючись статтями 33, 40-1, 283, 284 Кодексу України про адміністративні правопорушення, суддя
ПОСТАНОВИВ:
Визнати ОСОБА_1 винуватим у вчиненні адміністративного правопорушення, передбаченого ч. 1 ст. 204-1 Кодексу України про адміністративні правопорушення, та накласти на нього адміністративне стягнення у виді штрафу в розмірі двохсот неоподатковуваних мінімумів доходів громадян, що становить 3 400 гривень.
Стягнути з ОСОБА_1 судовий збір у розмірі 605,60 грн на користь держави.
Розʼяснити ОСОБА_1, що відповідно до ч. 1 ст. 307, ст. 308 КУпАП штраф має бути сплачений ним не пізніш, як через пʼятнадцять днів з дня вручення йому постанови про накладення штрафу, а в разі оскарження такої постанови - не пізніш як через пʼятнадцять днів з дня повідомлення про залишення скарги без задоволення. У разі несплати штрафу у строк, установлений ч. 1 ст. 307 цього Кодексу, постанова про накладення штрафу надсилається для примусового виконання і з правопорушника стягується подвійний розмір штрафу.
Постанова судді у справі про адміністративне правопорушення може бути оскаржена протягом десяти днів з дня її винесення до Закарпатського апеляційного суду шляхом подання апеляційної скарги через Рахівський районний суд.
Постанова набирає законної сили після закінчення строку подання апеляційної скарги та може бути предʼявлена до виконання протягом трьох місяців.
Суддя Віктор ЛАСТОВИЧАК
=== ENTITIES ===
1:10    CASE_NUMBER        305/3032/24
5:1     HEARING_DATE       21.10.2024
6:7     COURT_RAYON        Рахівського
6:34    COURT_OBLAST       Закарпатської
7:36    CITIZEN            України
10:4    COURT_RAYON        Рахівського
10:31   RECEIVE_DATE       31.07.2024
10:136  VPS                ІНФОРМАЦІЯ_2
10:254  PROTO_DATE         31.07.2024
10:271  PROTOCOL           ЗхРУ № 024791
11:29   ARR_DATE           31.07.2024
11:42   ARR_TIME           17:00 год
11:74   GUARD              Розвідувально-пошукова група
11:165  ZNAK               413
11:169  ARR_PLACE          поблизу гори Бребенескул
11:205  ARR_GROMADA        Богданської
11:232  ARR_RAYON          Рахівського
11:251  ARR_OBLAST         Закарпатської
11:387  BORDER_CNTRY       Румунії
15:123  DET_DATE           31.07.2024
15:163  PASSPORT           України
15:262  VPS                Богдан
15:275  VPS                ІНФОРМАЦІЯ_2
15:330  ARR_PLACE          неподалік гори Бребенескул
15:358  DIST               11 км
24:207  RESOLUTION         штрафу
24:291  FINE               3 400

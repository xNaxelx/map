Справа № 715/999/22
Провадження № 3/715/531/22
ПОСТАНОВА
ІМЕНЕМ УКРАЇНИ
26.04.2022 смт. Глибока
Суддя Глибоцького районного суду Чернівецької області Цуркан В. В., розглянувши матеріали справи, які надійшли від Відділу прикордонної служби «Порубне» 31 прикордонного загону імені генерала-хоружного Олександра Пилькевича Західно регіонального управління Державної прикордонної служби України, про притягнення до адміністративної відповідальності ОСОБА_1, ІНФОРМАЦІЯ_1, жителя АДРЕСА_1 за ч.1 ст.204-1 КУпАП,-
ВСТАНОВИВ:
21 квітня 2022 року о 14 год. 40 хв. у міжнародному пункті пропуску для автомобільного сполучення «Порубне», що знаходиться на території Тереблеченської обʼєднаної територіальної громади Чернівецького району Чернівецької області, на ділянці відповідальності відділу прикордонної служби «Порубне», громадянин України ОСОБА_1 здійснив спробу незаконного перетину Державного кордону з Румунії в Україну без відповідних документів, що надають право на перетин Державного кордону України, а саме на паспортний контроль предʼявив закордонний паспорт громадянина Румунії № НОМЕР_1, виданий 01 квітня 2022 року, тим самим порушив вимоги ст.ст. 2, 3 Закону України «Про порядок виїзду з України і вʼїзду в Україну громадян України», постанови КМУ № 57 від 27.01.1995 року «Про затвердження правил перетинання Державного кордону України громадянами України» та ст. 12 ЗУ «Про державний кордон України», тобто скоїв адміністративне правопорушення, передбачене ч. 1 ст. 204-1 КУпАП.
ОСОБА_1 в судовому засіданні пояснив, що він є волонтером міжнародного благодійного фонду «Добродій Плюс» та з початком війни займається волонтерською діяльністю, з цією метою неодноразово виїжджає за кордон, звідки возить гуманітарну допомогу, що підтверджується відповідними відмітками в його закордонному паспорті. Будь яких проблем з виїздом за кордон у нього не має, у звʼязку з тим, що 21 жовтня 1991 року був визнаний непридатним для військової служби та знятий з військового обліку, що підтверджується його військовим квитком 21.04.2022 року при вʼїзді з Румунії в Україну він помилково на паспортному контролі предʼявив паспорт громадянина Румунії. При цьому, жодного наміру не законного перетину кордону у нього не було, а тому просив його суворо не карати.
Вислухавши пояснення особи, що притягується до адміністративної відповідальності, дослідивши матеріали справи, враховую, що завданням КУпАП, зокрема є виховання громадян у дусі точного і неухильного додержання Конституції і законів України, поваги до прав, честі і гідності інших громадян, до правил співжиття, сумлінного виконання своїх обовʼязків, відповідальності перед суспільством.
Адміністративне стягнення є мірою відповідальності і застосовується з метою виховання особи, яка вчинила адміністративне правопорушення, в дусі додержання законів України, поваги до правил співжиття, а також запобігання вчиненню нових правопорушень як самим правопорушником, так і іншими особами.
Дослідивши матеріали справи, враховуючі характер, тяжкість, обставини та наслідки вчиненого ОСОБА_1 адміністративного правопорушення, в даному конкретному випадку вважаю його таким, що є малозначним. При цьому беру до уваги особу порушника, його матеріальне становище, а також той факт, що ОСОБА_1 21 жовтня 1991 року визнаний непридатним для військової служби та знятий з військового обліку, що підтверджується копією військового квитка серії НОМЕР_2, на даний час являється волонтером міжнародного благодійного фонду «Добродій Плюс», що підтверджується посвідченням волонтера № 14, виданого 28 лютого 2022 року, займається допомогою ЗСУ, а тому вважаю, що в даному конкретному випадку його виправлення можливе без застосування щодо нього адміністративного стягнення і доцільним закриття провадження в справі на підставі ст. 22 КУпАП.
На підставі викладеного, керуючись ст. ст. 22, 33, 283, 284, 285, 287, 289, 294 КУпАП, суд,
ПОСТАНОВИВ:
Звільнити ОСОБА_1 від адміністративної відповідальності за малозначністю вчиненого діяння на підставі ст. 22 КУпАП, обмежившись усним зауваженням.
Провадження по справі закрити.
Постанова може бути оскаржена до Чернівецького апеляційного суду через Глибоцький районний суд Чернівецької області протягом 10-ти днів з дня її винесення шляхом подачі апеляційної скарги.
СУДДЯ:
=== ENTITIES ===
1:10    CASE_NUMBER        715/999/22
5:1     HEARING_DATE       26.04.2022
6:7     COURT_RAYON        Глибоцького
6:34    COURT_OBLAST       Чернівецької
6:145   VPS                Порубне
8:1     ARR_DATE           21 квітня 2022
8:23    ARR_TIME           14 год. 40 хв.
8:38    ARR_PLACE          у міжнародному пункті пропуску для автомобільного сполучення «Порубне»
8:138   ARR_GROMADA        Тереблеченської
8:188   ARR_RAYON          Чернівецького
8:209   ARR_OBLAST         Чернівецької
8:288   VPS                Порубне
8:309   CITIZEN            України
8:383   BORDER_CNTRY       Румунії
8:557   PASSPORT           Румунії
9:564   BORDER_CNTRY       Румунії
9:650   PASSPORT           Румунії
16:23   RESOLUTION         закрити

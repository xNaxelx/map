Справа № 503/1911/24
Провадження № 3/503/1604/24
ПОСТАНОВА
ІМЕНЕМ УКРАЇНИ
26 серпня 2024 року м. Кодима
Суддя Кодимського районного суду Одеської області Сердюк Б. С., розглянувши у відкритому судовому засіданні в залі суду справу про притягнення до адміністративної відповідальності ОСОБА_1, ІНФОРМАЦІЯ_1, громадянина України, проживаючого за адресою: АДРЕСА_1,
за ч. 1 ст. 204-1 Кодексу України про адміністративні правопорушення,
УСТАНОВИВ:
До Кодимського районного суду Одеської області надійшов протокол про адміністративне правопорушення серії ПдРУ № 000725Е від 21.08.2024 року, згідно якого 21 серпня 2024 року о 01 год. 50 хв. прикордонним нарядом "Прикордонний патруль" на залізничній станції в м. Кодима Подільського району Одеської області, на відстані до 10000 м від лінії державного кордону України, в районі проміжного знаку № 0278, виявлено ОСОБА_1, який намагався незаконно перетнути державний кордон України, з документами, що посвідчують його особу, на напрямку м. Кодима (Україна) - с. Совєтське (Республіка Молдова) поза пунктами пропуску через державний кордон України. Дії ОСОБА_1 кваліфіковані за ч. 1 ст. 204-1 КУпАП.
ОСОБА_1 в судове засідання не зʼявився, про причини неявки суду не повідомив, про місце і час розгляду справи був своєчасно сповіщений належним чином, шляхом направлення судової повістки у додаток "Viber" на номер його телефону зазначений у заявці про отримання судової повістки в електронній формі, що підтверджує відповідна довідка про доставку. Крім того в матеріалах справи міститься заява, в якій ОСОБА_1 просив розглядати справу про адміністративне правопорушення без його участі. Неявка особи, відносно якої складено протокол про адміністративне правопорушення, на судовий розгляд справи являється її волевиявленням, яке свідчить про відмову від реалізації свого права на безпосередню участь у судовому розгляді справи. Відповідно до ч. 1 ст. 268 КУпАП України справа про адміністративне правопорушення може бути розглянута за відсутності особи, яка притягається до адміністративної відповідальності, лише у випадках, коли є дані про своєчасне її сповіщення про місце і час розгляду справи і якщо від неї не надійшло клопотання про відкладення розгляду справи. Клопотань про відкладення розгляду справи від ОСОБА_1 на адресу суду не надходило. За змістом ст. 268 КУпАП України присутність особи, яка притягається до адміністративної відповідальності, при розгляді справи про адміністративні правопорушення, передбачені ст. 204-1 КУпАП України, не є обовʼязковою. За таких обставин суд вважає, що дану справу може бути розглянуто за відсутності особи, яка притягається до адміністративної відповідальності за наявними в матеріалах справи доказами.
Дослідивши матеріали справи про адміністративне правопорушення, суддя дійшов наступних висновків.
Відповідно до вимог ст.ст. 245, 251, 252, 280 КУпАП суддя зобовʼязаний повно, всебічно та обʼєктивно зʼясувати всі обставини справи, встановити чи було вчинене адміністративне правопорушення та чи винна особа у його вчиненні, дослідити наявні у справі докази, дати їм належну правову оцінку і в залежності від встановленого прийняти мотивоване законне рішення.
Відповідно до ст. 7 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом. Провадження в справах про адміністративні правопорушення здійснюється на основі суворого додержання законності. Застосування уповноваженими на те органами і посадовими особами заходів адміністративного впливу проводиться в межах їх компетенції, у точній відповідності з законом.
Статтею 9 КУпАП визначено, що адміністративним правопорушенням є «протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність».
Склад адміністративного правопорушення - це передбачена нормами права сукупність обʼєктивних і субʼєктивних ознак, за наявності яких те чи інше діяння можна кваліфікувати як адміністративне правопорушення. Він містить: обʼєкт; обʼєктивну сторону; субʼєкт; субʼєктивну сторону.
Відсутність хоча б однієї з ознак означає відсутність складу вцілому.
Адміністративна відповідальність за ч. 1 ст. 204-1 КУпАП настає за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Обʼєктом даного адміністративного правопорушення є суспільні відносини у сфері охорони державного кордону. Обʼєктивна сторона правопорушення виражається у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади (формальний склад).
За змістом ч. 1-3 ст. 9 Закону України "Про державний кордон України" перетинання державного кордону України здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Пункт пропуску через державний кордон України - це спеціально виділена територія на залізничних та автомобільних станціях, автомобільних і пішохідних шляхах, в аеропортах (аеродромах), морських і річкових портах, включаючи частину їх акваторії (захищена повністю або частково огороджувальними гідротехнічними спорудами чи обʼєктами природного походження), з комплексом будівель, споруд і технічних засобів, на якій здійснюються прикордонний, митний контроль, інші види контролю і пропуск через державний кордон України осіб, транспортних засобів, вантажів та іншого майна. Положення про пункти пропуску через державний кордон України затверджується Кабінетом Міністрів України.
Статтею 12 Закону України "Про державний кордон України" встановлено, що пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України.
Згідно з абз. 1 п. 2 Правил перетинання державного кордону громадянами України, затверджених постановою Кабінету Міністрів України від 27 січня 1995 року № 57, перетинання громадянами України державного кордону здійснюється в пунктах пропуску через державний кордон та пунктах контролю, якщо інше не передбачено законом, за одним з таких документів, що дають право на виїзд з України і вʼїзд в Україну: 1) паспорт громадянина України для виїзду за кордон; 2) дипломатичний паспорт; 3) службовий паспорт; 4) проїзний документ дитини (чинний протягом строку, на який він виданий); 5) посвідчення особи моряка; 6) посвідчення члена екіпажу.
Відповідно спроба перетнути кордон поза пунктами пропуску через державний кордон означає певні умисні дії особи спрямовані на те, щоб перетнути державний кордон: поза місцем розташування пункту пропуску; поза місцем, визначеним у пункті пропуску для безпосереднього перетинання державного кордону; хоча і в зазначеному місці, але в час, коли пункт пропуску не функціонував.
Притягнення особи до адміністративної відповідальності можливе лише при наявності в її діях складу адміністративного правопорушення, обовʼязковими елементами якого є: обʼєкт, обʼєктивна сторона, субʼєкт, субʼєктивна сторона (вина). Відсутність хоча б одного із вказаних елементів виключає склад правопорушення взагалі, а порушена справа підлягає закриттю.
У протоколі зазначено, що 21 серпня 2024 року о 01 год. 50 хв. прикордонним нарядом "Прикордонний патруль" на залізничній станції в м. Кодима Подільського району Одеської області, на відстані до 10000 м від лінії державного кордону України, в районі проміжного знаку № 0278, виявлено ОСОБА_1, який намагався незаконно перетнути державний кордон України, з документами, що посвідчують його особу, на напрямку м. Кодима (Україна) - с. Совєтське (Республіка Молдова) поза пунктами пропуску через державний кордон України, чим порушив вимоги ст. 9 ЗУ «Про державний кордон України».
З метою доведення вини ОСОБА_1 у вчиненні інкримінованого йому адміністративного правопорушення, посадовою особою до протоколу долучено рапорт від 21.08.2024 року; пояснення ОСОБА_1 від 21.07.2024 року; копію паспорта громадянина України та копію паспорта громадянина України для виїзду за кордон, виданих на імʼя ОСОБА_1.
Будь-яких інших доказів вини ОСОБА_1 суду не надано.
Стаття 62 Конституції України закріплює положення, що відображають сутність презумпції невинуватості: "Особа вважається невинуватою у вчиненні злочину і не може бути піддана покаранню, поки її вину не буде доведено в законному порядку і встановлено обвинувальним вироком суду. Ніхто не зобовʼязаний доводити свою невинуватість у вчиненні злочину. Обвинувачення не може ґрунтуватися на доказах, отриманих незаконним шляхом, а також на припущеннях. Усі сумніви щодо доведеності вини особи тлумачаться на її користь".
У рішенні № 23-рп/2010 від 22.12.2010 Конституційний Суд України дійшов висновку, що адміністративна відповідальність в Україні та процедура притягнення до адміністративної відповідальності ґрунтуються на конституційних принципах та правових презумпціях, які зумовлені визнанням і дією принципу верховенства права в Україні.
Отже, процедура притягнення до адміністративної відповідальності, ґрунтується, в тому числі, і на закріпленій в статті 62 Конституції України презумпції невинуватості.
Європейський суд з прав людини поширює стандарти, які встановлює Конвенція про захист прав людини і основоположних свобод для кримінального провадження, у тому числі визначену п. 2 ст. 6 презумпцію невинуватості, на провадження у справах про адміністративні правопорушення (справа "Надточій проти України" від 15.05.2008).
З цього випливає, що обовʼязок доводити вину, як складову презумпції невинуватості, покладається на адміністративний орган та посадових осіб, які встановили факт скоєння протиправного вчинку і порушили провадження в справі.
Європейський суд з прав людини встановив критерій доведеності "поза розумним сумнівом" (рішення від 18 січня 1978 року у справі "Ірландія проти Сполученого Королівства" (Ireland v. the United Kingdom), п. 161, Series А заява № 25).
Відповідно до правової позиції, викладеної у постанові Верховного Суду від 04.07.2018 у справі 688/788/15-к, стандарт доведення поза розумним сумнівом означає, що сукупність обставин справи, встановлена під час судового розгляду, виключає будь-яке інше розумне пояснення події, яка є предметом судового розгляду, крім того, що інкримінований злочин був вчинений і обвинувачений є винним у вчиненні цього злочину. Поза розумним сумнівом має бути доведений кожний з елементів, які є важливими для правової кваліфікації діяння: як тих, що утворюють обʼєктивну сторону діяння, так і тих, що визначають його субʼєктивну сторону.
Згідно правової позиції Верховного Суду, викладеної у постанові від 15 травня 2019 року у справі № 537/2088/17: "Сам факт визнання особою вини не може бути достатнім доказом правомірності рішення субʼєкта владних повноважень і не звільняє останнього від доведення його правомірності".
Отже, для наявності в діях ОСОБА_1 складу адміністративного правопорушення, передбаченого ч. 1 ст. 204-1 КУпАП необхідно встановити факт спроби перетинання ним державного кордону з України в Республіку Молдова саме поза встановленими пунктами пропуску та наявність прямого умислу на незаконний перетин державного кордону.
Відповідно до Постанови КМУ від 27.07.1998 № 1147 "Про прикордонний режим" установлено вздовж державного кордону на його сухопутних ділянках і вздовж берегів прикордонних річок, озер та інших водойм прикордонну смугу завширшки 5 кілометрів від лінії державного кордону, де встановлюється прикордонний режим, але не менше від ширини смуги місцевості, що розташована в межах від лінії державного кордону до лінії прикордонних інженерних споруд.
Постановою Кабінету Міністрів України від 3 серпня 1998 року № 1199 "Про контрольовані прикордонні райони" установлено прикордонні райони, до переліку яких включено, зокрема, Подільський район Одеської області.
Порядок вʼїзду, перебування, проживання, пересування громадян України та інших осіб у прикордонній смузі та контрольованому прикордонному районі визначено Положенням "Про прикордонний режим" затвердженим Постановою Кабінету Міністрів України від 27 липня 1998 року № 1147.
Пунктом 7 Положення визначено, що громадяни України, іноземці та особи без громадянства вʼїжджають, перебувають, проживають, проваджують роботи і пропускаються у прикордонну смугу з дозволу відповідного органу Державної прикордонної служби, який безпосередньо виконує завдання щодо забезпечення недоторканності державного кордону у визначеній зоні відповідальності, за наявності документів, що посвідчують їх особу.
Згідно п. 8 Положення, громадяни України, іноземці та особи без громадянства вʼїжджають у контрольований прикордонний район, перебувають, проживають або пересуваються в його межах на підставі документів, що посвідчують їх особу.
З матеріалів справи встановлено, що ОСОБА_1 знаходився за межами прикордонної смуги, на відстані до 10000 метрів від лінії державного кордону, на території контрольованого прикордонного району з документами, що посвідчують його особу. Тобто ним були дотримані вимоги установлені Положенням "Про прикордонний режим", щодо перебування на території контрольованого прикордонного району.
Отже, саме по собі перебування ОСОБА_1 на території контрольованого прикордонного району, без надання належних та допустимих доказів щодо його активних дій спрямованих на незаконний перетин державного кордону, не може свідчити про те, що він намагався незаконно перетнути державний кордон України поза встановленими пунктами пропуску.
Аналізуючи докази по справі, суддя дійшов висновку, що провадження по справі відносно ОСОБА_1 у вчиненні правопорушення передбаченого ч. 1 ст. 204-1 КУпАП підлягає закриттю на підставі п. 1 ч. 1 ст. 247 КУпАП, у звʼязку з відсутністю складу адміністративного правопорушення.
Керуючись ст. ст. 283, 284 КУпАП,
ПОСТАНОВИВ:
Закрити провадження по справі про притягнення до адміністративної відповідальності ОСОБА_1 за ч. 1 ст. 204-1 КУпАП у звʼязку з відсутністю в його діях складу адміністративного правопорушення.
Постанова може бути оскаржена до Одеського апеляційного суду, через Кодимський районний суд Одеської області, особою, щодо якої її винесено, протягом десяти днів з дня її винесення.
Суддя Б. С. Сердюк
=== ENTITIES ===
1:10    CASE_NUMBER        503/1911/24
5:1     HEARING_DATE       26 серпня 2024
6:7     COURT_RAYON        Кодимського
6:34    COURT_OBLAST       Одеської
6:216   CITIZEN            України
9:4     COURT_RAYON        Кодимського
9:31    COURT_OBLAST       Одеської
9:107   PROTOCOL           ПдРУ № 000725Е
9:126   PROTO_DATE         21.08.2024
9:156   ARR_DATE           21 серпня 2024
9:178   ARR_TIME           01 год. 50 хв.
9:215   GUARD              Прикордонний патруль
9:237   ARR_PLACE          на залізничній станції
9:265   ARR_SETTL          Кодима
9:272   ARR_RAYON          Подільського
9:292   ARR_OBLAST         Одеської
9:325   DIST               10000 м
9:399   ZNAK               0278
9:541   SETTL_FROM         Кодима
9:549   SETTL_CNTRY        Україна
9:563   SETTL_TO           Совєтське
9:574   SETTL_CNTRY        Республіка Молдова
25:27   ARR_DATE           21 серпня 2024
25:49   ARR_TIME           01 год. 50 хв.
25:86   GUARD              Прикордонний патруль
25:108  ARR_PLACE          на залізничній станції
25:136  ARR_SETTL          Кодима
25:143  ARR_RAYON          Подільського
25:163  ARR_OBLAST         Одеської
25:196  DIST               10000 м
25:270  ZNAK               0278
25:412  SETTL_FROM         Кодима
25:420  SETTL_CNTRY        Україна
25:434  SETTL_TO           Совєтське
25:445  SETTL_CNTRY        Республіка Молдова
26:231  PASSPORT           України
26:269  PASSPORT           України
36:192  BORDER_CNTRY       Республіку Молдова
42:101  DIST               10000 метрів
47:1    RESOLUTION         Закрити

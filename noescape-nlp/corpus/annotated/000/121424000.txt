Справа № 303/7385/24
Провадження № 3/303/3045/24
ПОСТАНОВА
ІМЕНЕМ УКРАЇНИ
05 вересня 2024 року місто Мукачево
Суддя Мукачівського міськрайонного суду Закарпатської області Задорожко Д. А., розглянувши справу про притягнення до адміністративної відповідальності:
ОСОБА_1, ІНФОРМАЦІЯ_1, громадянина України, РНОКПП невідомий, зареєстрованого за адресою: АДРЕСА_1,
за ч.1 ст.204-1 Кодексу України про адміністративні правопорушення,
ВСТАНОВИВ:
Згідно протоколу про адміністративне правопорушення, 02 вересня 2024 року, близько 10 години 20 хвилин, уповноваженою посадовою особою відділу активних заходів головного оперативно-розшукового відділу НОМЕР_1 прикордонного загону, під час забезпечення заходів правового режиму воєнного стану, в районі залізничного вокзалу міста Мукачево Закарпатської області був виявлений громадянин України ОСОБА_1, який в умовах воєнного стану здійснив спробу незаконного перетинання державного кордону України поза встановленими пунктами пропуску через державний кордон.
ОСОБА_1 в судове засідання не зʼявився.
Дослідивши матеріали справи про адміністративне правопорушення, суд прийшов до наступного.
Відповідно до ст. 280 КУпАП орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності, чи є обставини, що помʼякшують і обтяжують відповідальність, чи заподіяно майнову шкоду, чи є підстави для передачі матеріалів про адміністративне правопорушення на розгляд громадської організації, трудового колективу, а також зʼясувати інші обставини, що мають значення для правильного вирішення справи
Частиною 2 статті 7 та статтею 245 КУпАП передбачено, що провадження в справах про адміністративні правопорушення здійснюється на основі суворого додержання законності, всебічного і обʼєктивного зʼясування всіх обставин кожної справи, правильного і справедливого її вирішення.
Диспозицією ст. 204-1 ч.1 КУпАП передбачена відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу чи без дозволу відповідних органів влади.
Субʼєктивна сторона правопорушення, передбаченого ч.1 ст. 204-1 КУпАП, характеризується наявністю прямого умислу.
Отже, для наявності в діях ОСОБА_1 складу адміністративного правопорушення, передбаченого ч. 1 ст. 204-1 КУпАП, необхідно встановити факт спроби перетину ним державного кордону України поза встановленими пунктами пропуску та наявність прямого умислу на незаконний перетин державного кордону.
Згідно ст. 10 КУпАП адміністративне правопорушення визнається вчиненим умисно, коли особа, яка його вчинила, усвідомлювала протиправний характер своєї дії чи бездіяльності, передбачала її шкідливі наслідки і бажала їх або свідомо допускала настання цих наслідків.
Статтею 251 КУпАП визначено, що доказами по справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи.
З матеріалів справи неможливо встановити факт вчинення інкримінованого ОСОБА_1 правопорушення, оскільки перебування останнього в районі залізничного вокзалу міста Мукачево не доводить факту спроби перетину ним державного кордону.
Разом з тим, матеріали справи не містять підтвердження перебування ОСОБА_1 в районі державного кордону, також до матеріалів справи взагалі не додано належних доказів, які б свідчили про наявність у діях ОСОБА_1 обʼєктивної та субʼєктивної сторони адміністративного правопорушення передбаченого ч.1 ст. 204-1 КУпАП, зокрема, пояснень свідків, показань технічних приладів та технічних засобів, що мають функції фото-і кінозйомки, відеозапису, а також інших документів.
Згідно ст. 129 Конституції України, однією з основних засад судочинства, є забезпечення доведеності вини.
У відповідності до вимог ст. 7 ч. 1 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановленому законом.
Відповідно до п. 1 ч. 1 ст. 247 КУпАП провадження в справі про адміністративне правопорушення не може бути розпочато, а розпочате підлягає закриттю у разі відсутності події і складу адміністративного правопорушення.
На підставі наведеного, враховуючи, що в матеріалах справи по адміністративне правопорушення відсутні докази вчинення ОСОБА_1 адміністративного правопорушення, передбаченого ч.1 ст. 204-1 КУпАП, справа підлягає закриттю за відсутністю складу адміністративного правопорушення.
Керуючись ст. ст. 247 п. 1, 283-285, 287-294 КУпАП, суд
ПОСТАНОВИВ:
Провадження у справі про адміністративне правопорушення відносно ОСОБА_1 про притягнення до адміністративної відповідальності за ч.1 ст. 204-1 КУпАП закрити на підставі п. 1 ч. 1 ст. 247 КУпАП, у звʼязку з відсутністю в його діях складу адміністративного правопорушення.
Постанова може бути оскаржена до Закарпатського апеляційного суду через Мукачівський міськрайонний суд Закарпатської області шляхом подання апеляційної скарги протягом десяти днів з дня винесення постанови.
Постанова набирає законної сили після закінчення строку подання апеляційної скарги.
Суддя Мукачівського міськрайонного суду
Закарпатської області Задорожко Д. А.
=== ENTITIES ===
1:10    CASE_NUMBER        303/7385/24
5:1     HEARING_DATE       05 вересня 2024
6:7     COURT_RAYON        Мукачівського
6:41    COURT_OBLAST       Закарпатської
7:36    CITIZEN            України
10:54   ARR_DATE           02 вересня 2024
10:84   ARR_TIME           10 години 20 хвилин
10:294  ARR_PLACE          в районі залізничного вокзалу
10:330  ARR_SETTL          Мукачево
10:339  ARR_OBLAST         Закарпатської
10:386  CITIZEN            України
20:128  ARR_PLACE          в районі залізничного вокзалу
20:164  ARR_SETTL          Мукачево
28:150  RESOLUTION         закрити
31:7    COURT_RAYON        Мукачівського
32:1    COURT_OBLAST       Закарпатської

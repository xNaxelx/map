Справа № 304/1226/24 Провадження № 3/304/837/2024
ПОСТАНОВА
ІМЕНЕМ УКРАЇНИ
23 липня 2024 року м. Перечин
Суддя Перечинського районного суду Закарпатської області Ганько І. І., розглянувши матеріали, які надійшли з НОМЕР_1 прикордонного загону Державної прикордонної служби України про притягнення до адміністративної відповідальності
ОСОБА_1, ІНФОРМАЦІЯ_1, уродженця м. Дніпродзержинськ Дніпропетровської області, мешканця АДРЕСА_1, непрацюючого, громадянина України,
за ч. 2 ст. 204-1 Кодексу України про адміністративні правопорушення,
УСТАНОВИВ:
ОСОБА_1 16 травня 2024 року о 00.05 год спільно з громадянином України ОСОБА_2 були виявлені та затримані на околиці населеного пункту Дубриничі Ужгородського району Закарпатської області на відстані 8 000 метрів до лінії Державного кордону України на напрямку 198 прикордонного знаку під час спроби незаконного перетину Державного кордону України у пішому порядку поза встановленим пунктом пропуску через державний кордон з України в Словацьку Республіку, чим порушив вимоги ст. 9, 12 Закону України «Про Державний кордон України» від 04 листопада 1991 року, за що відповідальність передбачена ч. 2 ст. 204-1 КУпАП.
У судове засідання ОСОБА_1 не зʼявився, хоча про день і час слухання справи повідомлявся у встановленому законом порядку шляхом надіслання смс-повідомлення, причину неявки суду не повідомив, клопотання про відкладення розгляду справи не подавав; матеріли справи містять заяву ОСОБА_1 від 16 травня 2024 року про визнання вини.
З огляду на те, що особа, яка притягається до адміністративної відповідальності, будучи обізнаним про складання щодо нього протоколу про адміністративне правопорушення, не вжив заходів для явки до суду, не подав письмових заперечень проти протоколу, тому суддя вважає, що наведена поведінка учасника процесу є такою, що направлена на затягування розгляду справи, з метою спливу строку притягнення до адміністративної відповідальності, передбаченого статтею 38 КУпАП, та вважає можливим розглянути справу за відсутності особи, яка притягається до адміністративної відповідальності.
Європейський Суд з прав людини у рішенні «Пономарьов проти України» від 3 квітня 2008 року наголосив, що «сторони в розумні інтервали часу мають вживати заходів, щоб дізнатись про стан відомого їм судового провадження». Крім того, враховуючи принцип судочинства, зазначений в практиці ЄСПЛ, яким визнано пріоритет публічного інтересу над приватним, суддя вважає за необхідне провести розгляд справи за відсутності особи, яка притягується до адміністративної відповідальності, оскільки безпідставне умисне затягування справи нівелює завдання Кодексу України про адміністративні правопорушення.
Дослідивши матеріали справи про адміністративне правопорушення, суддя прийшов до такого висновку.
Суд оцінює докази за своїм внутрішнім переконанням, що ґрунтується на всебічному, повному і обʼєктивному дослідженні всіх обставин справи в їх сукупності, керуючись законом та правосвідомістю.
Європейським Судом з прав людини неодноразово було наголошено, що суди при оцінці доказів мають керуватися критерієм доведення «поза розумним сумнівом». Таке доведення може випливати із сукупності ознак чи неспростовних презумпцій, достатньо вагомих, чітких і узгоджених між собою (рішення у справах «Ірландія проти Сполученого Королівства» від 18.01.1978, «Яременко проти України» від 12.06.2008, «Нечипорук і Йонкало проти України» від 21.04.2011, «Кобець проти України» від 14.02.2008).
Суд встановив, що вина ОСОБА_1 стверджується протоколом про адміністративне правопорушення серії ЗхРУ № 014784 від 16 травня 2024 року, протоколом про адміністративне затримання від 16 травня 2024 року, протоколом особистого огляду, огляду речей та вилучення речей і документів від 16 травня 2024 року, а також письмовими поясненнями самого ОСОБА_1, ОСОБА_2 і ОСОБА_3 від 16 травня 2024 року.
Наведені та досліджені в судовому засіданні докази дають підстави визнати ОСОБА_1 винним у вчиненні правопорушення, передбаченого ч. 2 ст. 204-1 КУпАП.
При накладенні стягнення суд враховує характер вчиненого правопорушення, особу, яка притягається до адміністративної відповідальності, ступінь її вини, майновий стан, обставини, що помʼякшують та обтяжують відповідальність.
При цьому, оскільки дослідженим протоколом особистого огляду, огляду речей та вилучення речей і документів від 16 травня 2024 року виявлені та вилучені від ОСОБА_1 речі і документи суддя не вважає знаряддями і засобами вчинення даного правопорушення, а тому приходить до висновку, що відносно нього слід застосувати тільки основне стягнення у виді штрафу без застосування додаткового стягнення у вигляді конфіскації знарядь і засобів вчинення правопорушення.
Відповідно до ст. 40-1 КУпАП судовий збір у провадженні по справі про адміністративне правопорушення у разі винесення судом (суддею) постанови про накладення адміністративного стягнення сплачується особою, на яку накладено таке стягнення. Розмір і порядок сплати судового збору встановлюється законом.
Згідно з п. 5 ч. 2 ст. 4 Закону України «Про судовий збір» у разі ухвалення судом постанови про накладення адміністративного стягнення ставка судового збору становить 0,2 розміру прожиткового мінімуму для працездатних осіб, що станом на 01 січня 2024 року згідно зі ст. 7 Закону України «Про Державний бюджет України на 2024 рік» складає 605,60 грн.
Керуючись статтями 40-1, 283, 284 КУпАП, суддя
ПОСТАНОВИВ:
ОСОБА_1 визнати винним у вчиненні адміністративного правопорушення, передбаченого ч. 2 ст. 204-1 КУпАП, і накласти стягнення у виді штрафу в розмірі пʼятисот неоподатковуваних мінімумів доходів громадян, що становить 8 500 (вісім тисяч пʼятсот) грн, без конфіскації знарядь і засобів вчинення правопорушення.
Стягнути з ОСОБА_1 на користь держави судовий збір у розмірі 605 (шістсот пʼять) грн 60 коп.
Розʼяснити ОСОБА_1, що відповідно до вимог ст. 307 КУпАП штраф має бути сплачений порушником не пізніш як через пʼятнадцять днів з дня вручення постанови про накладення штрафу, крім випадків, передбачених статтею 300-1 КУпАП, а в разі оскарження такої постанови не пізніш як через пʼятнадцять днів з дня повідомлення про залишення скарги без задоволення.
У порядку ст. 308 КУпАП у разі несплати штрафу у встановлений строк стягнути суму штрафу в порядку примусового виконання постанови у подвійному розмірі.
Постанова у справі про адміністративне правопорушення набирає законної сили після закінчення строку на її оскарження.
Постанова судді у справі про адміністративне правопорушення може бути оскаржена особою, яку притягнуто до адміністративної відповідальності, її законним представником, захисником, потерпілим, його представником до Закарпатського апеляційного суду через місцевий суд, який виніс постанову, протягом десяти днів з дня її винесення.
Строк звернення постанови для виконання три місяці з наступного дня після набрання постановою законної сили.
Суддя: Ганько І. І.
=== ENTITIES ===
1:10    CASE_NUMBER        304/1226/24
4:1     HEARING_DATE       23 липня 2024
5:7     COURT_RAYON        Перечинського
5:36    COURT_OBLAST       Закарпатської
6:37    BIRTH_SETTL        Дніпродзержинськ
6:54    BIRTH_OBLAST       Дніпропетровської
6:126   CITIZEN            України
9:9     ARR_DATE           16 травня 2024
9:31    ARR_TIME           00.05 год
9:64    CITIZEN            України
9:107   ARR_PLACE          на околиці
9:136   ARR_SETTL          Дубриничі
9:146   ARR_RAYON          Ужгородського
9:167   ARR_OBLAST         Закарпатської
9:201   DIST               8 000 метрів
9:262   ZNAK               198
9:436   BORDER_CNTRY       Словацьку Республіку
16:98   PROTOCOL           ЗхРУ № 014784
16:116  PROTO_DATE         16 травня 2024
16:183  DET_DATE           16 травня 2024
24:133  RESOLUTION         штрафу
24:218  FINE               8 500

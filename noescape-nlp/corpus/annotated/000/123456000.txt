ПОСТАНОВА
ІМЕНЕМ УКРАЇНИ
Справа № 505/4129/24
№ 3/505/2828/2024
02 грудня 2024 року м. Подільськ
суддя Котовського міськрайонного суду Одеської області Ващук О. В., розглянувши матеріали справи про притягнення до адміністративної відповідальності
ОСОБА_1, ІНФОРМАЦІЯ_1, громадянина України, уродженця м. Києва, який тимчасово не працює, проживає за адресою: АДРЕСА_1,
за ч. 2 ст. 204-1 Кодексу України про адміністративні правопорушення,
встановила:
15 жовтня 2024 року о 20 год. 30 хв. за попередньою інформацією ГОРВ, спільно з УСР в Одеській області, ДСР Національної поліції України, в рамках роботи по кримінальному провадженню № 12023162390000550 від 26.08.2023 року, на західній околиці н.п. Глубочок Подільського району Одеської області виявлено громадянина України ОСОБА_1, ІНФОРМАЦІЯ_1, який в групі осіб, а саме ще з 7 громадянами України намагався перетнути державний кордон поза пунктом пропуску через державний кордон на напрямку Климентове (Україна) Колбасна (Республіка Молдова) в пішому порядку, з документами, що посвідчують його особу, чим порушив вимоги статті 9 Закону України "Про державний кордон України", тобто вчинив правопорушення, відповідальність за яке передбачена ч. 2 ст. 204-1 КУпАП.
В судове засідання ОСОБА_1 не зʼявився, про час і місце розгляду справи був повідомлений належним чином. Крім того про розгляд даної справи Котовським міськрайонним судом Одеської області ОСОБА_1 було відомо, про що свідчить його підпис у протоколі про адміністративне правопорушення, незважаючи на це останній не зʼявився, причини неявки суду не повідомив, заяв про відкладення розгляду справи не подавав.
В матеріалах справи міститься заява ОСОБА_1 від 15 жовтня 2024 року, згідно якої останній просив дану справу розглянути без його участі, свою вину у вчиненні вказаного адміністративного правопорушення визнав повністю.
З огляду на зазначене, а також приймаючи до уваги, що участь особи при розгляді справ за ст.204-1 КУпАП не є обовʼязковою, суд у відповідності до ч.2 ст. 268 КУпАП вважає можливим розглянути справу за відсутності ОСОБА_1..
Згідно зі ст.245 КУпАП завданням провадження у справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом, забезпечення виконання винесеної постанови.
Відповідно до вимог ст.ст. 251, 252, 280 КУпАП при розгляді справи про адміністративне правопорушення суд повинен зʼясувати чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності, чи є обставини, що помʼякшують чи обтяжують відповідальність, а також зʼясувати інші обставини, що мають значення для правильного вирішення справи, для чого дослідити і дати оцінку зібраним у справі доказам.
Відповідальність за ч.2 ст.204-1 КУпАП наступає за дії, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті.
Відповідно до ч.1 ст.204-1 КУпАП відповідальність настає за перетинання або спроба перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Вина ОСОБА_1 у вчиненні інкримінованого йому адміністративного правопорушення підтверджується наступними безпосередньо дослідженими судом доказами: даними протоколу про адміністративне правопорушення ПдРУ № 001538Е від 15 жовтня 2024 року; письмовими поясненнями ОСОБА_1; копіями письмових пояснень ОСОБА_2, ОСОБА_3, ОСОБА_4, ОСОБА_5, ОСОБА_6. ОСОБА_7, ОСОБА_8; довідкою, складеною за результатами проведення первинного опитування від 15 жовтня 2024 року; витягом з бази даних інформаційно-телекомунікаційної системи «Ризик»; копією паспорта громадянина України ОСОБА_1..
Факт вчинення вказаного адміністративного правопорушення не заперечується і ОСОБА_1, що підтверджується наявними у справі його письмовими поясненнями, згідно яких він підтвердив, обставини, викладені в протоколі про адміністративне правопорушення, а також зазначив, що за допомогою певних осіб і за винагороду, намагався незаконно перетнути державний кордон на вихід з України до Республіки Молдова, куди направлявся з метою побачитись з сімʼєю, яка закордоном.
Вказані письмові докази є належними та допустимими та у своїй сукупності доводять винність ОСОБА_1 у вчинені адміністративного правопорушення, передбаченого ч.2 ст. 204-1 КУпАП.
При накладенні стягнення за адміністративне правопорушення у відповідності до вимог статті 33 КУпАП, враховується характер вчиненого правопорушення, особа порушника, ступінь його вини, майновий стан, наявність обставин, що помʼякшують і обтяжують відповідальність.
Враховуючи вищевикладене, вважаю за необхідне застосувати до ОСОБА_1 адміністративне стягнення у виді штрафу в межах санкції ч. 2 ст. 204-1 КУпАП без конфіскації знарядь і засобів вчинення правопорушення, оскільки матеріали справи не містять відомості про наявність таких.
Даний вид адміністративного стягнення буде необхідним і достатнім для попередження скоєння нових адміністративних правопорушень особою, яка притягується до адміністративної відповідальності.
Згідно до п.5 ч.2 ст.4 Закону України "Про судовий збір" у разі ухвалення судом постанови про накладення адміністративного стягнення стягується судовий збір у розмірі 0,2 розміру прожиткового мінімуму для працездатних осіб, що становить 605 грн. 60 коп.
Керуючись ст.ст. 33, 283, 284 КУпАП,
п о с т а н о в и л а:
ОСОБА_1, ІНФОРМАЦІЯ_1, реєстраційний номер облікової картки платника податків НОМЕР_1, визнати винним у вчиненні адміністративного правопорушення, передбаченого ч. 2 ст. 204-1 КУпАП та накласти на нього адміністративне стягнення у виді штрафу в розмірі 500 (пʼятсот) неоподатковуваних мінімумів доходів громадян, що становить 8500 (вісім тисяч пʼятсот) гривень.
Стягнути з ОСОБА_1 на користь держави судовий збір в сумі 605 грн. 60 коп.
Реквізити для сплати штрафу: отримувач ГУК в Од.обл./м. Подільськ/21081100 Код отримувача (ЄДРПОУ): 37607526 Банк отримувача: Казначейство України Номер рахунку (ІВАN): UA268999980313090106000015746; призначення платежу: адміністративні штрафи та інші санкції.
Реквізити для слати судового збору: ГУК у м. Києві/м. Київ/22030106; Код отримувача (код за ЄДРПОУ): 37993783; Банк отримувача: Казначейство України (ЕАП); Рахунок отримувача: UА908999980313111256000026001; Код класифікації доходів бюджету: 22030106. У графі «призначення платежу» платником повинно бути вказано: судовий збір, його ПІБ, ідентифікаційний номер, номер справи.
Платіжні документи, що свідчать про сплату штрафу та судового збору, слід негайно подати (надіслати) до суду.
Штраф має бути сплачений порушником не пізніш як через пʼятнадцять днів з дня вручення йому постанови про накладення штрафу, а в разі оскарження такої постанови - не пізніш як через пʼятнадцять днів з дня повідомлення про залишення скарги без задоволення (ч. 1 ст. 307 КУпАП).
У разі несплати правопорушником штрафу у строк, установлений частиною першою статті 307 цього Кодексу, постанова про накладення штрафу надсилається для примусового виконання до органу державної виконавчої служби за місцем проживання порушника, роботи або за місцезнаходженням його майна в порядку, встановленому законом.
У порядку примусового виконання постанови про стягнення штрафу за вчинення адміністративного правопорушення з правопорушника стягується:
- подвійний розмір штрафу, визначеного у відповідній статті цього Кодексу та зазначеного у постанові про стягнення штрафу;
- витрати на облік зазначених правопорушень. Розмір витрат на облік правопорушень визначається Кабінетом Міністрів України.
Постанова може бути оскаржена до Одеського апеляційного суду через Котовський міськрайонний суду Одеської області протягом десяти днів з дня винесення постанови.
Суддя О. В. Ващук
=== ENTITIES ===
3:10    CASE_NUMBER        505/4129/24
5:1     HEARING_DATE       02 грудня 2024
6:7     COURT_RAYON        Котовського
6:39    COURT_OBLAST       Одеської
7:36    CITIZEN            України
7:58    BIRTH_SETTL        Києва
10:1    ARR_DATE           15 жовтня 2024
10:23   ARR_TIME           20 год. 30 хв.
10:225  ARR_PLACE          на західній околиці
10:250  ARR_SETTL          Глубочок
10:259  ARR_RAYON          Подільського
10:279  ARR_OBLAST         Одеської
10:317  CITIZEN            України
10:393  CITIZEN            України
10:495  SETTL_FROM         Климентове
10:507  SETTL_CNTRY        Україна
10:516  SETTL_TO           Колбасна
10:526  SETTL_CNTRY        Республіка Молдова
18:201  PROTOCOL           ПдРУ № 001538Е
18:220  PROTO_DATE         15 жовтня 2024
18:555  PASSPORT           України
19:381  BORDER_CNTRY       Республіки Молдова
27:237  RESOLUTION         штрафу
27:327  FINE               8500

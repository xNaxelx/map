23.01.2024
Справа № 721/24/24
Провадження № 3/721/57/2024
ПОСТАНОВА
Іменем України
Суддя Путильського районного суду Чернівецької області Стефанко У. Д., розглянувши у відкритому судовому засіданні смт. Путила справу про адміністративне правопорушення за ч. 1 ст. 204-1 КУпАП
відносно ОСОБА_1, ІНФОРМАЦІЯ_1, який проживає за адресою: АДРЕСА_1,
УСТАНОВИВ:
01.01.2024 року о 16 год. 50 хв. прикордонним нарядом «Контрольний пост» був виявлений ОСОБА_1 під час спроби незаконного перетинання державного кордону України поза пунктами пропуску, на напрямку 672 прикордонного знаку на відстані 30000 метрів від лінії державного кордону на території Путильської ОТГ Вижницького району Чернівецької області, на ділянці відповідальності ВПС " ІНФОРМАЦІЯ_2 ". Своїми діями ОСОБА_1 порушив вимоги ст.ст. 9, 12 ЗУ України «Про державний кордон України» та вчинив адміністративне правопорушення, відповідальність за яке передбачена ч. 1 ст. 204-1 КУпАП
В судове засідання ОСОБА_1 не зʼявився, хоча належним чином повідомлений про день, місце та час розгляду справи, але причин неявки суду не повідомив, заяв, клопотань щодо відкладення розгляду справи до суду не надав. Однак слід урахувати, що вказана особа була належним чином повідомленою, зокрема відповідно до положень ст. 268, 277-2 КУпАП України. При цьому, на думку суду, учасник справи, який задіяний в її розгляді, зобовʼязаний з розумним інтервалом часу цікавитись провадженням у його справі, добросовісно користуватись належними процесуальними правами та неухильно виконувати процесуальні обовʼязки. Ці висновки дають підстави для розгляду справи за відсутності ОСОБА_1.
Вивчивши матеріали справи, суд вважає, що справа підлягає закриттю на підставі п. 1 ст. 247 КУпАП - за відсутністю складу адміністративного правопорушення в його діях, при цьому суд виходить з наступного.
Відповідно до вимог ст. ст. 245, 251, 252, 280 КУпАП суд зобовʼязаний повно, всебічно та обʼєктивно зʼясувати всі обставини справи, встановити чи було вчинено адміністративне правопорушення та чи винна особа у його вчиненні, дослідити наявні у справі докази, дати їм належну правову оцінку і в залежності від встановленого, прийняти мотивоване законне рішення.
Частиною 1 ст. 204-1 КУпАП передбачено відповідальність за перетинання або спробу перетинання державного кордону України, будь-яким способом поза пунктами пропуску через державний кордон України.
Обʼєктом цього правопорушення є суспільні відносини у сфері охорони державного кордону України.
Обʼєктивна сторона правопорушення, полягає у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади. Відповідно до вимог Закону України «Про державний кордон України», перетинання державного кордону України здійснюється на шляхах сполучення через державний кордон з додержанням встановленого порядку.
Відповідно до вимог Закону України «Про державний кордон України» перетинання державного кордону України здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України. Пункт пропуску через державний кордон України - це спеціально виділена територія на залізничних та автомобільних станціях, у морських і річкових портах, аеропортах (аеродромах) з комплексом будівель, споруд і технічних засобів, де здійснюються прикордонний, митний та інші види контролю і пропуск через державний кордон осіб, транспортних засобів, вантажів та іншого майна. Порушенням державного кордону України є також перетинання його будь-якими технічними або іншими засобами без відповідного на те дозволу чи з порушенням встановленого порядку.
Субʼєктивна сторона правопорушення характеризується наявністю прямого умислу.
Субʼєктом правопорушення може бути громадянин України, іноземець або особа без громадянства.
Як вбачається з протоколу про адміністративне правопорушення ЗхРУ № 130430 від 01.01.2024 року, ОСОБА_1 ставиться в провину те, що він 01.01.2024 року о 16 год. 50 хв. прикордонним нарядом «Контрольний пост» був виявлений під час спроби незаконного перетинання державного кордону України поза пунктами пропуску, на напрямку 672 прикордонного знаку на відстані 30000 метрів від лінії державного кордону на території Путильської ОТГ Вижницького району Чернівецької області, на ділянці відповідальності ВПС " ІНФОРМАЦІЯ_2 ".
З письмових пояснень ОСОБА_1 наявних у матеріалах справи вбачається, що останній, 01.01.2024 року їхав в смт. Путилу до свох знайомих. Під час руху був зупинений прикордонною службою з метою перевірки документів та поінформований про правила перебування у військовий час в прикордонному районі, про тимчасові обмеження перебування у прикордонному контрольованому районі не знав. У клопотанні до Путильського районного суду щодо розгляду справи у його відсутність та визнання вини не вказано у чому саме ОСОБА_1 визнає себе винним, а відтак таке не є належним та допустимим доказом на підтвердження його вини саме за інкримінованим правопорушенням з огляду на його письмові пояснення.
Будь-яких інших переконливих доказів матеріали справи не містять, факт незаконного перетинання кордону ОСОБА_1 не зафіксовано, також не доведено, що в останнього був умисел на спробу перетинання Державного кордону.
У відповідності до вимог ст. 251 КУпАП, обовʼязок щодо збирання доказів покладається на осіб, уповноважених на складання протоколів про адміністративні правопорушення.
Суд не уповноважений перекладати цей обовʼязок на себе.
Враховуючи викладене, судом встановлено, що у діях ОСОБА_1 відсутні обʼєктивна та субʼєктивна сторони складу адміністративного правопорушення, тобто відсутні правові підстави притягнення до відповідальності за ч. 1 ст. 204-1 КУпАП, неможливо встановити наявність складу вказаного адміністративного правопорушення, та як із фабули викладеної у протоколі про адміністративне правопорушення це не видається можливим.
Згідно ст. 129 Конституції України, однією з основних засад судочинства, є забезпечення доведеності вини.
Рішенням Конституційного Суду України від 26 травня 2015 року № 5-рп/2015 щодо офіційного тлумачення положення частини першої статті 276 Кодексу України про адміністративні правопорушення визначено, що у наведених положеннях Кодексу визначено систему правових механізмів щодо забезпечення дотримання прав особи, яка притягається до адміністративної відповідальності, на стадії розгляду уповноваженим органом (посадовою особою) справи про адміністративне правопорушення, зокрема, з метою запобігти безпідставному притягненню такої особи до відповідальності.
Статтею 62 ч. 3 Конституції України встановлено, обвинувачення не може ґрунтуватись на доказах, одержаних незаконним шляхом, а також на припущеннях. Усі сумніви щодо доведеності вини особи тлумачаться на її користь.
Згідно п. 1 ст. 247 КУпАП провадження в справі про адміністративне правопорушення не може бути розпочато, а розпочате підлягає закриттю за відсутністю події і складу адміністративного правопорушення.
На підставі наведеного та керуючись ч. 1 ст. 204-1, ст. 247 КУпАП, суд,-
ПОСТАНОВИВ:
Провадження у справі про адміністративне правопорушення відносно ОСОБА_1 за ч. 1 ст. 204-1 КУпАП закрити на підставі п. 1 ч. 1 ст. 247 КУпАП.
Постанова може бути оскаржена до Чернівецького апеляційного суду через Путильський районний суд Чернівецької області протягом десяти днів з дня винесення постанови.
Суддя Уляна СТЕФАНКО
=== ENTITIES ===
1:1     HEARING_DATE       23.01.2024
2:10    CASE_NUMBER        721/24/24
6:7     COURT_RAYON        Путильського
6:35    COURT_OBLAST       Чернівецької
9:1     ARR_DATE           01.01.2024
9:19    ARR_TIME           16 год. 50 хв.
9:56    GUARD              Контрольний пост
9:198   ZNAK               672
9:234   DIST               30000 метрів
9:289   ARR_GROMADA        Путильської
9:305   ARR_RAYON          Вижницького
9:324   ARR_OBLAST         Чернівецької
9:380   VPS                ІНФОРМАЦІЯ_2
19:62   PROTOCOL           ЗхРУ № 130430
19:80   PROTO_DATE         01.01.2024
19:136  ARR_DATE           01.01.2024
19:154  ARR_TIME           16 год. 50 хв.
19:191  GUARD              Контрольний пост
19:325  ZNAK               672
19:361  DIST               30000 метрів
19:416  ARR_GROMADA        Путильської
19:432  ARR_RAYON          Вижницького
19:451  ARR_OBLAST         Чернівецької
19:507  VPS                ІНФОРМАЦІЯ_2
31:98   RESOLUTION         закрити

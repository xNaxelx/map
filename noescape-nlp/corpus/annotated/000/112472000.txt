Справа № 938/510/23
Провадження № 3/938/276/23
ПОСТАНОВА
ІМЕНЕМ УКРАЇНИ
25 липня 2023 року селище Верховина
Суддя Верховинського районного суду Івано-Франківської області Джус Р. В., за участю секретаря судового засідання Ласкурійчук С. І. розглянувши у відкритому судовому засіданні адміністративний матеріал, який надійшов від відділу прикордонної служби «ІНФОРМАЦІЯ_1», ІНФОРМАЦІЯ_2
про притягнення до адміністративної відповідальності
ОСОБА_1, ІНФОРМАЦІЯ_3, українця, громадянина України, місце народження: м. Лисичанськ, Луганської області, з вищою освітою, непрацюючого, одруженого, на утриманні одна неповнолітня дитина, зареєстроване та фактичне місце проживання: АДРЕСА_1,
за вчинення адміністративного правопорушення, передбаченого ч. 2 ст. 204-1 Кодексу України про адміністративні правопорушення,
за участю:
особи, яка притягається
до адміністративної відповідальності: ОСОБА_1
ВСТАНОВИВ:
Згідно з протоколом про адміністративне правопорушення від 12.07.2023 №ЗхРУ № 049999, 12.07.2023 о 14.00 год. прикордонним нарядом «Контрольний пост» на напрямку 434 прикордонного знаку на відстані 30 км. від лінії державного кордону Зеленської обʼєднаної територіальної громади Верховинського району Івано-Франківської області на околиці відповідальності відділу прикордонної служби «Шибене» був затриманий ОСОБА_1 спільно з іншою особою, відносно якої також складено адміністративний протокол, за спробу незаконного перетину державного кордону поза встановленим пунктомпропуску через державний кордон, чим порушив вимоги ст.ст. 9,12 ЗУ "Про державний кордон України" від 04.11.1991, тобто вчинив адміністративне правопорушення, відповідальність за яке передбачено ч.2 ст. 204-1 КУпАП.
Матеріали адміністративної справи відносно ОСОБА_1 за вчинення ним адміністративного правопорушення, передбаченого ч.2 ст.204-1 КУпАП надійшли до суду 19.07.2026, та були призначені до розгляду цього ж дня о 17 год. 30 хв.
Оскільки особа, яка притягається до відповідальності в судове засідання не зʼявилась, з метою належного повідомлення її про дату, час та місце розгляду справи, забезпечення можливості реалізації нею свого права на захист, розгляд справи було відкладено на 25.07.2023.
24.07.2023 до суду (на електронну адресу, а також курʼєром служби доставки «Нова пошта») від особи, яка притягається до адміністративної відповідальності ОСОБА_1 надійшли письмові заперечення щодо протоколу про адміністративне правопорушення. Відповідно до поданих заперечень ОСОБА_1 із складеним відносно нього протоколом не погоджується у повному обсязі та не визнає свою вину у вчиненні адміністративного правопорушення. Пояснив, що він проживає за адресою: АДРЕСА_1 -з 2014 року. До 2014 року проживав у м. Лисичанськ Луганської області, однак у звʼязку з подіями на Донбасі, змушений був з сімʼєю переїхати.
У період з 12 по 14 липня 2023 року він на своє імʼя забронював проживання в готелі «Гірська хатина «Білий Слон» Гаджина в с. Бистрець, Верховинького району Івано-Франківської області. Також у зазначеному селі на цей самий період часу забронював проживання його знайомий ОСОБА_2. Прибувши до смт Ворохта залізничним транспортом, вони знайшли невідомого раніше чоловіка, який на своєму легковому автомобілі погодився відвезти їх за окрему плату до вказаного вище готелю.
Приблизно о 08.00 год ранку вони виїхали в напрямку вказаного готелю. Близько 09.00 год вони підʼїхали до розвилки с. Дземброня-Бистрець, де був влаштований блокпост, на якому їх зупинили чоловіки у військовій формі та почали вимагати військові квитки. У нього та у ОСОБА_3 таких документів при собі не було, у звʼязку з чим їм сказали чекати на працівників воєнкомату. В звʼязку з цим водій поїхав, а вони залишилися чекати. Приблизно через годину прибули інші військовослужбовці, які на власному автомобілі відвезли їх до ІНФОРМАЦІЯ_4, де їм були видані судові повістки про явку до РТЦК та СП о 09.00 год наступного дня, тобто 13.07.2023 для уточнення військово-облікових даних та визначення рівня придатності до проходження військової служби за мобілізацією (проходження ВЛК). Після отримання повістки до нього підійшов працівник прикордонної служби, який повідомив, що до них є ще питання та що він буде складати протокол про адміністративне правопорушення за спробу незаконного перетину державного кордону України.
Там в приміщенні, ІНФОРМАЦІЯ_4, за адресою: АДРЕСА_2 працівник прикордонної служби й склав протокол про адміністративне правопорушення, а також прийняв від нього письмові пояснення, в яких він категорично заперечував проти, викладених у протоколі обставин та пояснив, що він не намагався перетинати кордон України і навіть не мав наміру цього робити, а також, що рухався у напрямку готелю «Гірська хатина «Білий Слон» Гаджина в с. Бистрець Верховинького району Івано-Франківської області. Зазначив, що він взагалі необізнаний, де знаходиться територія Зеленської сільської ради, він там не був, та йому невідомо, чи є, чи немає на цій території спеціально обладнаних пунктів пропуску для перетину кордону. Протокол також був складений і щодо ОСОБА_4.
Після складання протоколу їх відпустили, і він вирішив повернувся в Ворохту, де взяв квитки та ввечері відразу сів у потяг і повернувся у м. Чорноморськ Одеської області.
Таким чином, по обставинах справи його і ОСОБА_4 взагалі, будь який прикордонний наряд на території Зеленської обʼєднаної територіальної громади Верховинського району на ділянці відповідальності відділу прикордонної служби «ІНФОРМАЦІЯ_1», не затримував, він взагалі там не був та йому невідомо, де це знаходиться. Перетинати державний кордон він не збирався та навіть спроби цього робити не мав наміру, а їхав у певному напрямку до готелю «Гірська хатина «Білий Слон» Гаджина в с. Бистрець Верховинського району Івано-Франківської області, куди не доїхав через викладені вище обставини. Вважає, що до матеріалів справи не долучено належних та допустимих доказів вчинення ним адміністративного правопорушення, передбаченого ч. 2 ст. 204-1. КУпАП. У звʼязку з викладеним, вважає, що в його діях відсутній склад адміністративного правопорушення, передбаченого ч.2 ст.204-1 КУпАП, зокрема обʼєктивна та субʼєктивна сторона, а тому провадження у справі слід закрити на підставі п.1 ч.1 ст.247 КУпАП.
Також 24.07.2023 на електронну адресу суду ОСОБА_1 подав клопотання про участь у судовому засіданні в режимі відео конференції та клопотання про виклик в судове засідання свідка.
Постановою від 24.07.2023 задоволено клопотання ОСОБА_1 про участь у режимі відеоконференції з Іллічівським міським судом Одеської області.
В судовому засіданні 25.07.2023, яке проводилося в режимі відео конференції особа, яка притягається до адміністративної відповідальності підтримав свою позицію, викладену в письмових запереченнях та просив провадження у справі закрити, у звʼязку з відсутністю в його діях події та складу адміністративного правопорушення. Також просив залишити клопотання про виклик свідка, без розгляду.
Заслухавши особу, яка притягається до адміністративної відповідальності, дослідивши матеріали справи, суддя приходить до наступних висновків.
Так, завданням провадження в справах про адміністративне правопорушення, відповідно до вимог ст.245 КУпАП, крім іншого, є своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом.
Виходячи з вимог ст.280 КУпАП орган (посадова особа) при розгляді справи про адміністративне правопорушення зобовʼязаний зʼясувати чи було вчинено адміністративне правопорушення, чи винна дана особа в його вчиненні, а також зʼясувати інші обставини, що мають значення для правильного вирішення справи.
Згідно статтей 1,3 Закону України «Про державний кордон України», державним кордоном України є лінія і вертикальна поверхня, що проходить по цій лінії, які визначають межі території України - суші, вод, надр, повітряного простору. На суші він встановлюється по характерних точках і лініях рельєфу або ясно видимих орієнтирах.
Статтею 9 Закону України «Про державний кордон України» визначено порядок перетинання державного кордону України, який здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Відповідно до статті 12 Закону України «Про державний кордон України» пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України.
Частиною 2 ст. 204-1 КУпАП передбачено відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади, вчинене групою осіб.
Слід зазначити, що адміністративним правопорушенням визнається протиправна, винна дія чи бездіяльність, яка посягає на права і свободи громадян, на встановлений порядок управління тощо і за яку законом передбачено адміністративну відповідальність.
Отже, для наявності в діях ОСОБА_1 складу адміністративного правопорушення, передбаченого ч.2 ст.204-1 КУпАП необхідно встановити факт спроби перетину ним державного кордону з України поза встановленими пунктами пропуску групою осіб та наявність прямого умислу на незаконний перетин державного кордону.
Статтею 33 Конституції України кожному, хто на законних підставах перебуває на території України, гарантується свобода пересування, вільний вибір місця проживання, право вільно залишати територію України, за винятком обмежень, які встановлюються законом.
Відповідно до ст.251 КУпАП, доказами в справі про адміністративне правопорушення є будь-які фактичні дані, на підставі яких у визначеному законом порядку встановлюється наявність чи відсутність адміністративного правопорушення, винність даної особи та інших обставин справи, що мають значення для її правильного вирішення. Ці фактичні дані встановлюються протоколом про адміністративне правопорушення, поясненнями особи, яка притягається до адміністративної відповідальності, потерпілих, свідків, речовими доказами, а також іншими документами.
Відповідно до ст.ст.245, 280 КУпАП завданнями провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом. Орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності, чи є обставини, що помʼякшують і обтяжують відповідальність, чи заподіяно майнову шкоду, чи є підстави для передачі матеріалів про адміністративне правопорушення на розгляд громадської організації, трудового колективу, а також зʼясувати інші обставини, що мають значення для правильного вирішення справи.
Обовʼязок щодо збирання доказів покладається на осіб, уповноважених на складання протоколів про адміністративні правопорушення, визначених статтею 255 цього Кодексу.
Протокол про адміністративне правопорушення визнається джерелом доказів у справі за умови його відповідності вимогам ст. ст. 254-256 КУпАП.
Виходячи зі змісту положень ст.ст.254, 279 КУпАП розгляд справи про адміністративне правопорушення здійснюється щодо правопорушника та в межах протоколу про адміністративне правопорушення, який є єдиною підставою для притягнення особи до адміністративної відповідальності. Протокол про адміністративне правопорушення як підстава для притягнення особи до відповідальності та одних із засобів доказування у будь-якому разі повинен відповідати вимогам ст.256 КУпАП. За приписами КУпАП протокол про адміністративне правопорушення є важливим процесуальним документом, підставою для провадження у справі про адміністративне правопорушення, у якому викладається суть правопорушення, при доведеності складу якого в діях певної особи, вона може бути піддана заходам кримінально-правового впливу, різновидом якого є стягнення у справі про адміністративне правопорушення.
Відповідно до практики Європейського суду з прав людини, вина особи повинна бути обґрунтована доказами, що випливають зі співіснування достатньо переконливих, чітких і узгоджених між собою висновків чи схожих неспростовних презумцій факту (рішення Європейського суду з прав людини, справа «Коробов проти України» № 39598/03 від 21.07.2011 року), тобто таких, що не залишать місце сумнівів, оскільки наявність останніх не узгоджується із стандартом доказування «поза розумним сумнівом» (рішення від 18 січня 1978 року у справі «Ірландія проти Сполученого Королівства» (Ireland v. the United Kingdom), п. 161, Series A заява № 25).
Винуватість особи у вчиненні адміністративного правопорушення має бути безумовно доведена достатніми доказами, які установлюють обʼєктивну істину в справі.
Для дотримання стандарту доведення поза розумним сумнівом недостатньо, щоб версія обвинувачення була лише більш вірогідною за версію захисту. Необхідно, щоб будь-який обґрунтований сумнів у тій версії події, яку надало обвинувачення, був спростований фактами, встановленими на підставі допустимих доказів.
У відповідності до ст. 62 Конституції України, обвинувачення не може ґрунтуватися на доказах одержаних незаконним шляхом, а також на припущеннях. Усі сумніви щодо доведеності вини особи тлумачаться на їх користь.
Керуючись ст.252 КУпАП суд оцінює докази за своїм внутрішнім переконанням, що ґрунтується на всебічному, повному та обʼєктивному дослідженні всіх обставин справи в їх сукупності, керуючись законом і правосвідомістю.
Відповідно до ч.2 ст.7 КУпАП провадження в справах про адміністративні правопорушення здійснюються на основі суворого додержання законності. Більш того, згідно ч. 1 ст.7 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених Законом.
Пунктом 1 ст.247 КУпАП визначено, що провадження у справі про адміністративне правопорушення не може бути розпочато, а розпочате підлягає закриттю за відсутністю події і складу адміністративного правопорушення.
В силу положень ч.1 ст.6 Європейської конвенції про захист прав людини та основоположних свобод, а також на практику Європейського суду з прав людини у справах «Лучанінова проти України» (рішення від 09 червня 2011 року, заява № 16347/02, «Малофєєва проти Росії» (рішення від 30 травня 2013 року, заява № 36673/04), «Карелін проти Росії» (заява № 926/08, рішення від 20 вересня 2016 року), суд не має права самостійно відшукувати докази винуватості особи у вчиненні правопорушення, оскільки таким чином, неминуче перебиратиме на себе функції обвинувача, позбавляючись статусу незалежного органу правосуддя, що є порушенням ст. 6 Конвенції про захист прав людини і основоположних свобод.
На підтвердження вини ОСОБА_1 у вчиненні, передбаченого ч.2 ст.204-1 КУпАП адміністративного правопорушення, долучено:
-протокол про адміністративне затримання ОСОБА_1 від 12.07.2023, у якому вказано, що його затримано 12.07.2023 о 14 год 00 хв. прикордонним нарядом «Контрольний пост» на напрямку 434 прикордонного знаку на відстані 30 км. від лінії державного кордону Зеленської обʼєднаної територіальної громади Верховинського району Івано-Франківської області на околиці відповідальності відділу прикордонної служби «Шибене», за спробу незаконного перетину через державний кордон України;
-протокол особистого огляду, речей і документів від 12.07.2023, з якого вбачається, що старшим інспектором прикордонної служби з адміністративно-юрисдикційної діяльності відділу прикордонної служби " ІНФОРМАЦІЯ_1 " лейтенантом ОСОБА_5 було проведено особистий, огляд речей і документів ОСОБА_1. Згідно з протоколом речі та документи у ОСОБА_1, не вилучалися. Протокол підписано ОСОБА_1, без зауважень;
- памʼятку щодо процесуальних прав особи, яка затримана в адміністративному порядку від 12.07.2023, з якої вбачається, що ОСОБА_1, відносно якого розпочато адміністративне провадження за вчинення адміністративного правопорушення, передбаченого ч.1 ст. 204-1 КУпАП доведено зміст процесуальних прав у відповідності до чинного законодавства України, яка підписана ОСОБА_1, особисто.
-письмові пояснення ОСОБА_1 від 12.07.2023, в яких він зазначив, що прибув до контрольованого прикордонного району з метою туризму. При цьому, зазначив, що йому не було відомо про те, що місце його відпочинку, знаходиться у прикордонній зоні. Вказав, що не вчиняв спроби перетину державного кордону України. Не зʼясовував обставин перетину кордону та ні з ким з цього приводу не спілкувався.
-пояснення інспектора прикордонної служби 3 категорії майстра відділу прикордонної служби «ІНФОРМАЦІЯ_1» старшого солдата ОСОБА_6, в яких він зазначив, що виконував наказ на охорону державного кордону в прикордонному наряді «Контрольний пост» з 08.00 год 12.07.2023 до 08.00 год 13.07.2023 на дорозі загального користування с. Бистрець на напрямку 434 прикордонного знаку. Близько 14.00 год спільно з курсантами на околиці с. Бистрець, на напрямку 434 прикордонного знаку на відстані 30000 м. від ДК було виявлено рух двох осіб, які на маршрутному таксі слідували в бік державного кордону України (чоловіки призовного віку, мешканеці м. Чорноморськ Одеської області), які не змогли пояснити та підтвердити мету перебування в прикордонному контрольованому районі. Будучи особами призивного віку, не маючи документів на право перетинання державного кордону під час військового стану, передбачених п.2 Правил перетинання державного кордону громадянами України, затверджених Постановою КМУ від 27 січня 1995 року № 57 та перебування в Верховинському контрольованому прикордонному районі Івано-Франківської області, чим порушили вимоги додаткових режимних обмежень встановлених наказом начальника НОМЕР_1 прикордонного загону від 07.07.2022 року № 52 «Про запровадження додаткових тимчасових режимних обмежень Верховинському контрольованому прикордонному районі у межах території Івано-Франківської області», виданого па підставі п.5 Положення про прикордонний режим затвердженого Постановою КМ України від 27.07.1998 р. № 1147 та ст. 24 Закону України «Про державний кордон України».
В ході перевірки документів виявлених громадян, що посвідчують особу, було встановлено: гр. України ОСОБА_1, ІНФОРМАЦІЯ_5 та гр. ОСОБА_4, ІНФОРМАЦІЯ_6. Даних громадян було затримано для складання адміністративно-процесуальних документів;
-протокол про адміністративне правопорушення від 12.07.2023 №ЗхРУ № 049999, згідно з яким 12.07.2023 о 14.00 год. прикордонним нарядом «Контрольний пост» на напрямку 434 прикордонного знаку на відстані 30 км. від лінії державного кордону Зеленської обʼєднаної територіальної громади Верховинського району Івано-Франківської області на околиці відповідальності відділу прикордонної служби «Шибене» був затриманий ОСОБА_1 спыльно з іншою особою, відносно якої також складено адміністративний протокол, за спробк незаконного перетину державного кордону поза встановленим пунктом пропуску через державний кордон, чим порушив вимоги ст.ст. 9,12 ЗУ "Про державний кордон України" від 04.11.1991, тобто вчинив адміністративне правопорушення, відповідальність за яке передбачено ч.2 ст. 204-1 КУпАП.
Однак вказані докази не можуть вважатись такими, що беззаперечно доводять вчинення ОСОБА_1 умисних дій спрямованих на спробу перетину державного кордону України поза встановленими пунктами пропуску.
Згідно протоколу про адміністративне затримання від 12.07.2023, ОСОБА_1 був затриманий прикордонним нарядом «Контрольний пост» відділу прикордонної служби «Шибене» у прикордонному контрольованому районі на відстані 30 000 м. на напрямку 434 прикордонного знаку на території Зеленської обʼєднаної територіальної громади Івано-Франківської області.
Із долучених до справи до справи письмових пояснень інспектора прикордонної служби 3 категорії майстра відділу прикордонної служби «ІНФОРМАЦІЯ_1» старшого солдата ОСОБА_6, вказано, що ОСОБА_1 разом із іншою особою, були затримані на дорозі загального користування с. Бистрець на напрямку 434 прикордонного знаку, які не змогли пояснити та підтвердити мету приїзду.
Разом з тим, із письмових пояснень ОСОБА_1, наданих ним при складенні протоколу про адміністративне правопорушення та під час розгляду справи, що долучені до матеріалів справи, ОСОБА_1 зазначає, що він прибув до Верховинського району Івано-Франківської області з метою туризму, незнаючи при цьому, що вказана територія відноситься до контрольованого прикордонного району.
У своїх письмових запереченнях та під час розгляду справи судом ОСОБА_1, пояснив, що він прибув до Верховинського району в цілях туризму. З цією метою ним, спільно із знайомим було заброньовано проживання в готелі «Гірська хатина «Білий Слон» Гаджина в с. Бистрець Верховинького району Івано-Франківської області, на підтвердження цього ним надано відповідні документи. Зокрема, копії роздруківок електронного листування ОСОБА_7 із оператором активного відпочинку TURE з якого вбачається, що за ОСОБА_1 було заброньовано з 12.07.2023 по 14.07.2023 проживання у гірській хатині ОСОБА_8, скеровано йому реквізити на оплату вказаного проживання на суму 378,00 грн; платіжну інструкцію № 0.0.3081614789.1 на суму 378,00 грн; скріншоти переписки з телефону, з якої вбачається, що відбулася відміна бронювання будинку, про що ОСОБА_1 написано відповідну заяву про повернення коштів, та повідомлено, що відміна бронювання відбулася, у звʼязку із затриманням військовими на блокпосту та доставкою до Верховинського РТЦК.
Також ОСОБА_1 долучено до письмових заперечень повістку про явку до ІНФОРМАЦІЯ_4 для уточнення військових даних та визначення рівня придатності до проходження військової служби за мобілізацією до 09.00 год 13.07.2023, що підтверджує його твердження про те, що його було доставлено до ІНФОРМАЦІЯ_4, де складено протокол про адміністративне правопорушення.
Отже, з наведеного вбачається, що ОСОБА_1 було затримано на значній відстані, а саме 30 кілометрів від лінії державного кордону під час його руху на таксі по дорозі загального користування в с. Бистрець Верховинського району Івано-Франківської області. Доказів про те, що ОСОБА_1 рухався в напрямку державного кордону поза межами доріг загального користування та оминаючи населені пункти, що давало б підстави стверджувати, що він мав намір уникнути зустрічі із працівниками прикордонної служби, і таким чином незаконно перетнути кордон, матеріали справи не містять. В матеріалах справи відсутні також і докази того, що після прибуття в населений пункт Бистрець Верховинського району Івано-Франківської області ОСОБА_9 мав намір в подальшому рухатись безпосередньо до державного кордону України для його незаконного перетину.
Надані ОСОБА_1 докази на підтвердження ним мети свого прибуття до Верховинського району не викликають у суду сумнівів.
З огляду на викладене, приходжу до висновку, що матеріали справи не містять обʼєктивних доказів того, що ОСОБА_1 була вчинена спроба перетинання державного кордону України поза пунктами пропуску через державний кордон України.
Відповідно до п.1 ст.247 КУпАП провадження в справі про адміністративне правопорушення не може бути розпочато, а розпочате підлягає закриттю за відсутністю події та складу адміністративного правопорушення.
За таких обставин, враховуючи викладене та беручи до уваги ту обставину, що особами уповноваженими на складання протоколів про адміністративне правопорушення не надано достатніх, допустимих доказів, які б «поза розумним сумнівом» доводили що ОСОБА_1 здійснив спробу незаконного перетинання Державного кордону України та доводили його винуватість у вчинені адміністративного правопорушення, передбаченого ч.2 ст.204-1 КУпАП, вказана обставина заперечується ОСОБА_1, а сам по собі протокол про адміністративне правопорушення не може бути беззаперечним доказом вчинення ОСОБА_1 правопорушення, оскільки не являє собою імперативного факту доведеності вини, провадження в справі про адміністративне правопорушення відносно ОСОБА_1 підлягає закриттю за відсутності події і складу адміністративного правопорушення.
Керуючись ст.ст.9, 204-1, 245,247,251,252,280,283,284 КУпАП, суддя,
ПОСТАНОВИВ:
Провадження у справі про притягнення до адміністративної відповідальності ОСОБА_1 за ч.2 ст.204-1 КУпАП - закрити, у звʼязку з відсутністю в його діях складу адміністративного правопорушення.
Постанова судді у справі про адміністративне правопорушення може бути оскаржена особою, яку притягнуто до адміністративної відповідальності, її законним представником, захисником, потерпілим, його представником протягом десяти днів з дня винесення постанови.
Апеляційна скарга подається до відповідного апеляційного суду через місцевий суд, який виніс постанову.
Постанова суду у справі про адміністративне правопорушення набирає законної сили після закінчення строку оскарження цієї постанови і може бути предʼявлена до виконання протягом трьох місяців з дня набрання нею законної сили.
Повний текст постанови складено 27.07.2023.
Суддя Роман ДЖУС
=== ENTITIES ===
1:10    CASE_NUMBER        938/510/23
5:1     HEARING_DATE       25 липня 2023
6:7     COURT_RAYON        Верховинського
6:37    COURT_OBLAST       Івано-Франківської
6:251   VPS                ІНФОРМАЦІЯ_1
8:46    CITIZEN            України
8:76    BIRTH_SETTL        Лисичанськ
8:88    BIRTH_OBLAST       Луганської
14:60   PROTO_DATE         12.07.2023
14:72   PROTOCOL           ЗхРУ № 049999
14:87   ARR_DATE           12.07.2023
14:100  ARR_TIME           14.00 год.
14:133  GUARD              Контрольний пост
14:163  ZNAK               434
14:199  DIST               30 км.
14:235  ARR_GROMADA        Зеленської
14:280  ARR_RAYON          Верховинського
14:302  ARR_OBLAST         Івано-Франківської
14:329  ARR_PLACE          на околиці
14:386  VPS                Шибене
15:209  ARR_TIME           17 год. 30 хв.
17:1    RECEIVE_DATE       24.07.2023
18:127  ARR_SETTL          Бистрець
18:137  ARR_RAYON          Верховинького
18:158  ARR_OBLAST         Івано-Франківської
20:432  ARR_SETTL          Бистрець
20:441  ARR_RAYON          Верховинького
20:462  ARR_OBLAST         Івано-Франківської
20:553  ARR_GROMADA        Зеленської
22:101  ARR_GROMADA        Зеленської
22:146  ARR_RAYON          Верховинського
22:225  VPS                ІНФОРМАЦІЯ_1
22:482  ARR_SETTL          Бистрець
22:491  ARR_RAYON          Верховинського
22:513  ARR_OBLAST         Івано-Франківської
41:329  PROTO_DATE         21.07.2011
50:54   DET_DATE           12.07.2023
50:101  ARR_DATE           12.07.2023
50:114  ARR_TIME           14 год 00 хв.
50:150  GUARD              Контрольний пост
50:180  ZNAK               434
50:216  DIST               30 км.
50:252  ARR_GROMADA        Зеленської
50:297  ARR_RAYON          Верховинського
50:319  ARR_OBLAST         Івано-Франківської
50:346  ARR_PLACE          на околиці
50:403  VPS                Шибене
51:201  VPS                ІНФОРМАЦІЯ_1
54:92   VPS                ІНФОРМАЦІЯ_1
54:226  GUARD              Контрольний пост
54:349  ZNAK               434
54:382  ARR_TIME           14.00 год
54:413  ARR_PLACE          на околиці
54:427  ARR_SETTL          Бистрець
54:449  ZNAK               434
54:485  DIST               30000 м.
55:93   CITIZEN            України
56:50   PROTO_DATE         12.07.2023
56:62   PROTOCOL           ЗхРУ № 049999
56:91   ARR_DATE           12.07.2023
56:104  ARR_TIME           14.00 год.
56:137  GUARD              Контрольний пост
56:167  ZNAK               434
56:203  DIST               30 км.
56:239  ARR_GROMADA        Зеленської
56:284  ARR_RAYON          Верховинського
56:306  ARR_OBLAST         Івано-Франківської
56:333  ARR_PLACE          на околиці
56:390  VPS                Шибене
58:53   DET_DATE           12.07.2023
58:110  GUARD              Контрольний пост
58:157  VPS                Шибене
58:216  DIST               30 000 м.
58:238  ZNAK               434
58:275  ARR_GROMADA        Зеленської
58:320  ARR_OBLAST         Івано-Франківської
59:133  VPS                ІНФОРМАЦІЯ_1
59:289  ZNAK               434
61:257  ARR_SETTL          Бистрець
61:266  ARR_RAYON          Верховинького
61:287  ARR_OBLAST         Івано-Франківської
61:964  ARR_PLACE          на блокпосту
63:86   DIST               30 кілометрів
63:195  ARR_SETTL          Бистрець
63:204  ARR_RAYON          Верховинського
63:226  ARR_OBLAST         Івано-Франківської
63:654  ARR_SETTL          Бистрець
63:663  ARR_RAYON          Верховинського
63:685  ARR_OBLAST         Івано-Франківської
70:107  RESOLUTION         закрити

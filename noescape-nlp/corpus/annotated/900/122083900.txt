Сторожинецький районний суд Чернівецької області
Справа № 723/4135/24
Провадження № 3/723/4901/24
ПОСТАНОВА
ІМЕНЕМ УКРАЇНИ
26 вересня 2024 року м. Сторожинець
Суддя Сторожинецького районного суду
Чернівецької області Бужора В. Т.,
розглянувши матеріали, що надійшли від відділу прикордонної служби " ІНФОРМАЦІЯ_1 " ІНФОРМАЦІЯ_2 про притягнення до адміністративної відповідальності ОСОБА_1 ІНФОРМАЦІЯ_3, місце проживання АДРЕСА_1, тимчасово не працюючого, раніше до адміністративної відповідальності не притягувався, за ч.2 ст.204-1 КУпАП, -
ВСТАНОВИВ:
Згідно протоколу про адміністративне правопорушення серії ЗхРУ № 138649 від 18.06.2024 року ОСОБА_1 18 червня 2024 року був затриманий прикордонним нарядом "Контрольний пост", на відстані 20000 м від лінії державного кордону України, на території Великокучурівської ОТГ Чернівецького району Чернівецької області, за спробу незаконного перетинання державного кордону з України в Румунію поза встановленими пунктами пропуску через державний кордон України, в складі групи осіб, чим своїми діями порушив вимоги ст.ст.9, 12 Закону України "Про Державний кордон України", за що передбачена відповідальність ч.2 ст.204-1 КУпАП.
ОСОБА_1 до суду не зʼявився.
Відповідно до статей 9, 12 Закону України "Про державний кордон України" перетинання державного кордону України здійснюється на шляхах сполучення через державний кордон з додержанням встановленого порядку. Пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України.
Частиною 2 статті 204-1 КУпАП передбачена відповідальність за перетинання або спробу перетинання державного кордону України будь-яким способом поза пунктами пропуску через державний кордон України в складі групи осіб.
Субʼєктивна сторона вказаного правопорушення характеризується наявністю прямого умислу у правопорушника на незаконний перетин державного кордону, а обʼєктивна сторона цього адміністративного правопорушення полягає в діях щодо перетину або спроби перетину державного кордону України поза пунктами пропуску в складі групи осіб.
ОСОБА_1 обвинувачується в спробі незаконного перетинання державного кордону з України в Румунію поза встановленими пунктами пропуску через державний кордон України в складі групи осіб.
Отже, для наявності в діях ОСОБА_1 складу адміністративного правопорушення, передбаченого ч.2 ст.204-1 КУпАП, необхідно встановити факт спроби перетинання ним державного кордону з України в Румунію поза встановленими пунктами пропуску та наявність прямого умислу на незаконний перетин державного кордону в складі групи осіб.
Відповідно до ст.251 КУпАП доказами в справі про адміністративне правопорушення є будь-які фактичні дані, на підставі яких у визначеному законом порядку встановлюється наявність чи відсутність адміністративного правопорушення, винність даної особи та інших обставин справи, що мають значення для її правильного вирішення. Ці фактичні дані встановлюються протоколом про адміністративне правопорушення, поясненнями особи, яка притягається до адміністративної відповідальності, потерпілих, свідків, речовими доказами, а також іншими документами.
Для підтвердження винуватості ОСОБА_1 до суду надано тільки протокол про адміністративне правопорушення, який згідно ч.1 ст.256 КУпАП є процесуальним документом, що засвідчує факт неправомірності дій і повинен містити дані про місце, час вчинення, суть правопорушення та нормативний акт, який передбачає відповідальність за дане правопорушення.
Вивчивши зазначений документ, який є єдиним документом, що можливо використати в якості фактичних даних, на підставі яких можливо встановити наявність чи відсутність адміністративного правопорушення, судом встановлено, що зазначений доказ не відповідає вимогам ст.256 КУпАП, оскільки у ньому не зафіксовано конкретні дії ОСОБА_1, які були вчинені з метою незаконного перетинання кордону, а сам по собі факт його перебування за 20000 метрів до лінії державного кордону не свідчить про намір вчинити правопорушення передбачене ч.2 ст.204-1 КУпАП.
До протоколу про адміністративне правопорушення не додано доказів, які б підтвердили спробу незаконного перетину ОСОБА_1 державного кордону, що не дає можливості судді встановити, в яких діях виражалась спроба перетинання державного кордону ОСОБА_1 за 20000 метрів від лінії державного кодону на території Великокучурівської ОТГ.
На думку судді зазначення в протоколі про адміністративне правопорушення про спробу перетинання кордону без підтвердження іншими належними та допустимими доказами, є припущенням, а відповідно сумнівом, який тлумачиться на користь особи, яка притягується до адміністративної відповідальності.
За таких обставин суд вважає, що в діях ОСОБА_1 відсутній склад адміністративного правопорушення за ч.2 ст.204-1 КУпАП.
Керуючись ст.ст.9, 204-1, 245, 247, 251, 252, 280, 283, 284 КУпАП, -
ПОСТАНОВИВ:
Закрити провадження по справі про адміністративне правопорушення стосовно ОСОБА_1 на підставі п.1 ч.1 ст.247 КУпАП за відсутністю в його діях складу адміністративного правопорушення, передбаченого ч.2 ст.204-1 КУпАП.
Постанова суду може бути оскаржена до Чернівецького апеляційного суду протягом 10 днів з дня її винесення.
Суддя Сторожинецького районного суду
Чернівецької області
=== ENTITIES ===
1:1     COURT_RAYON        Сторожинецький
1:29    COURT_OBLAST       Чернівецької
2:10    CASE_NUMBER        723/4135/24
6:1     HEARING_DATE       26 вересня 2024
7:7     COURT_RAYON        Сторожинецького
8:1     COURT_OBLAST       Чернівецької
9:70    VPS                ІНФОРМАЦІЯ_1
11:59   PROTOCOL           ЗхРУ № 138649
11:77   PROTO_DATE         18.06.2024
11:101  ARR_DATE           18 червня 2024
11:158  GUARD              Контрольний пост
11:189  DIST               20000 м
11:248  ARR_GROMADA        Великокучурівської
11:271  ARR_RAYON          Чернівецького
11:292  ARR_OBLAST         Чернівецької
11:379  BORDER_CNTRY       Румунію
16:89   BORDER_CNTRY       Румунію
17:191  BORDER_CNTRY       Румунію
20:428  DIST               20000 метрів
21:253  DIST               20000 метрів
21:307  ARR_GROMADA        Великокучурівської
26:1    RESOLUTION         Закрити
28:7    COURT_RAYON        Сторожинецького
29:1    COURT_OBLAST       Чернівецької

Сторожинецький районний суд Чернівецької області
Справа № 723/1475/24
Провадження № 3/723/2137/24
ПОСТАНОВА
ІМЕНЕМ УКРАЇНИ
22 квітня 2024 року м. Сторожинець
Суддя Сторожинецького районного суду Чернівецької області Бужора В. Т., розглянувши матеріали, що надійшли з відділу прикордонної служби «ІНФОРМАЦІЯ_1» ІНФОРМАЦІЯ_2 про притягнення до адміністративної відповідальності ОСОБА_1, ІНФОРМАЦІЯ_3, жителя АДРЕСА_1, непрацюючого, номер картки платника податків невідомий, раніше до адмінвідповідальності не притягувався, за ч.1 ст.204-1 КУпАП, -
встановив:
Згідно протоколу про адміністративне правопорушення ОСОБА_2 01.03.2024 року о 16-40 год. був затриманий прикордонним нарядом «Контрольний пост» на околиці АДРЕСА_2, в напрямку 772 прикордонного знаку, на відстані 30000 м від лінії державного кордону, що на ділянці відповідальності ІНФОРМАЦІЯ_2, за спробу незаконного перетину державного кордону з України в Румунію поза встановленими пунктами пропуску через державний кордон України, чим порушив вимоги ст.ст.9,12 Закону України «Про державний кордон України».
ОСОБА_2 до суду не зʼявився.
Стаття 204-1 КУпАП передбачає відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Вказане правопорушення характеризується наявністю прямого умислу у правопорушника.
Відповідно до ч.1 ст.9 КУпАП адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Відповідно до ст.ст.245, 280 КУпАП завданнями провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом. Орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності, чи є обставини, що помʼякшують і обтяжують відповідальність, чи заподіяно майнову шкоду, чи є підстави для передачі матеріалів про адміністративне правопорушення на розгляд громадської організації, трудового колективу, а також зʼясувати інші обставини, що мають значення для правильного вирішення справи.
Згідно ч.1 ст.251 КУпАП доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненнями особи, яка притягається до адміністративної відповідальності, потерпілих, свідків, висновком експерта, речовими доказами, показаннями технічних приладів та технічних засобів, що мають функції фото- і кінозйомки, відеозапису, у тому числі тими, що використовуються особою, яка притягається до адміністративної відповідальності, або свідками, а також працюючими в автоматичному режимі, чи засобів фото- і кінозйомки, відеозапису, у тому числі тими, що використовуються особою, яка притягається до адміністративної відповідальності, або свідками, а також працюючими в автоматичному режимі або в режимі фотозйомки (відеозапису), які використовуються при нагляді за виконанням правил, норм і стандартів, що стосуються забезпечення безпеки дорожнього руху та паркування транспортних засобів, актом огляду та тимчасового затримання транспортного засобу, протоколом про вилучення речей і документів, а також іншими документами.
Частиною 2 ст.251 КУпАП передбачено, що обовʼязок збирання доказів покладається на осіб, уповноважених на складання протоколів про адміністративні правопорушення, визначених статтею 255 цього Кодексу.
Згідно ст.252 КУпАП орган (посадова особа) оцінює докази за своїм внутрішнім переконанням, що грунтується на всебічному, повному і обʼєктивному дослідженні всіх обставин справи в їх сукупності, керуючись законом і правосвідомістю.
Аналізуючи встановлені в ході розгляду справи фактичні дані, вважаю недоведеним наявність умислу в діях ОСОБА_2 на перетинання державного кордону поза встановленими пунктами пропуску, а відповідно і вчинення спроби такого перетинання, як про це зазначено в протоколі про адміністративне правопорушення.
На думку суду, сам по собі факт перебування ОСОБА_2 на місцевості за 30000 м до державного кордону не свідчить про спробу перетину державного кордону поза пунктами пропуску.
Вважаю, що для спростування вказаних обставин наявні в справі письмові докази є недостатніми, з матеріалів справи не вбачається виявлення чи вилучення речей (документів), щодо яких існують заборони чи обмеження в переміщенні через державний кордон України, що свідчили б про мету незаконного перетину державного кордону.
Тобто, беззаперечних і достатніх доказів на підтвердження умислу у ОСОБА_2 на перетин державного кордону поза встановленими пунктами пропуску матеріали справи не містять.
Виходячи з викладеного, вважаю, що вина ОСОБА_2 у вчиненні адміністративного правопорушення за ст.204-1 КупАП не є доведеною, тому провадження по справі слід закрити на підставі п.1 ч.1 ст.247 КУпАП за відсутністю події і складу адміністративного правопорушення.
Керуючись ст.ст.9, 204-1, 245,247,251,252,280,283,284 КУпАП, -
ПОСТАНОВИВ:
Закрити провадження по справі про притягнення ОСОБА_1 до адміністративної відповідальності за ч.1 ст.204-1 КУпАП за відсутністю складу правопорушення.
Суддя Сторожинецького районного суду
Чернівецької області Василь Бужора
=== ENTITIES ===
1:1     COURT_RAYON        Сторожинецький
1:29    COURT_OBLAST       Чернівецької
2:10    CASE_NUMBER        723/1475/24
6:1     HEARING_DATE       22 квітня 2024
7:7     COURT_RAYON        Сторожинецького
7:38    COURT_OBLAST       Чернівецької
7:139   VPS                ІНФОРМАЦІЯ_1
9:61    ARR_DATE           01.03.2024
9:79    ARR_TIME           16-40 год.
9:127   GUARD              Контрольний пост
9:145   ARR_PLACE          на околиці
9:156   ARR_SETTL          АДРЕСА_2
9:177   ZNAK               772
9:214   DIST               30000 м
9:359   BORDER_CNTRY       Румунію
19:70   DIST               30000 м
25:1    RESOLUTION         Закрити
26:7    COURT_RAYON        Сторожинецького
27:1    COURT_OBLAST       Чернівецької

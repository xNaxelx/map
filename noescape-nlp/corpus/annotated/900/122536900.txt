Справа № 3/714/720/24
ЄУН: 714/1448/24
ПОСТАНОВА
ІМЕНЕМ УКРАЇНИ
"24" жовтня 2024 р. м. Герца
Суддя Герцаївського районного суду Чернівецької області Костишин Н. Я., розглянувши провадження у справі про притягнення до адміністративної відповідальності ОСОБА_1, ІНФОРМАЦІЯ_1, громадянина України, (закордонний паспорт Держави Ізраїль для виїзду за кордон НОМЕР_1 виданий посольством України у Державі Ізраїль 30.01.2023 р.), за ч.1 ст.204 -1 КУпАП, -
ВСТАНОВИВ:
13 жовтня 2024 р. о 13 год. 25 хв. ОСОБА_2 в міжнародному пункті пропуску для автомобільного сполучення «Дяківці», що розташований на території Герцаївської обʼєднаної територіальної громади Чернівецького району Чернівецької області на ділянці відповідальності впс «ІНФОРМАЦІЯ_2», здійснив спробу незаконного перетину державного кордону з України до Румунії без відповідного документу, який дає право на перетин державного кордону, а саме на паспортний контроль для перетину державного кордону з України в Румунію предʼявив закордонний паспорт громадянина Ізраїлю серії НОМЕР_2 виданий 31.07.2019 р. на імʼя ОСОБА_3, чим порушив вимоги ст.ст.2, 3 Закону України «Про порядок виїзду з України і вʼїзду в Україну громадян України», ст.12 Закону України «Про державний кордон України».
ОСОБА_2 в судове засідання не зʼявився, хоча належним чином був повідомлений про час та місце розгляду справи. Присутність ОСОБА_4 при розгляді справи згідно ч.3 ст.268 КУпАП не є обовʼязковою, а тому судовий розгляд проведено у відсутності останнього.
Дослідивши матеріали справи, суд дійшов висновку, що в діях ОСОБА_4 є склад адміністративного правопорушення передбаченого ч.1 ст.204 -1 КУпАП, виходячи із наступного.
Об єктивна сторона правопорушення передбаченого ст.204 -1 КУпАП полягає у перетинанні або спробі перетинання державного кордону України будь-яким способом поза пунктами пропуску через державний кордон країни або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади.
З матеріалів справи вбачається, що ОСОБА_2 є громадянином України.
Згідно ст.12 Закону України «Про державний кордон України» пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України.
Документами, що дають право громадянину України на виїзд з України і вʼїзд в Україну згідно ст.2 Закону України «Про порядок виїзду з України і вʼїзду в Україну громадянами України» є: 1) паспорт громадянина України для виїзду за кордон; 2) дипломатичний паспорт; 3) службовий паспорт; 4) посвідчення особи моряка; 5) посвідчення члена екіпажу; 6) посвідчення особи на повернення в Україну (дає право на вʼїзд в Україну).
Аналогічні норми закріплені у Постанові Кабінету Міністрів України № 57 від 27.01.1995 р. «Про порядок перетину Державного кордону України громадянами України».
Відповідно до п.1 ч.1 ст.2 Закону України «Про громадянство» в Україні діє принцип єдиного громадянства згідно якого, якщо громадянин України набув громадянство (підданство) іншої держави або держав, то у правових відносинах з Україною він визнається лише громадянином України.
Виходячи з вищевказаних норм, з огляду на принцип єдиного громадянства (п.1 ч.1 ст.2 Закону України «Про громадянство») ОСОБА_2, будучи громадянином України, вступивши у вказані правові відносини, а саме при виїзді з України у пункті пропуску на паспортний контроль мав би предʼявити один з документів, який передбачений ст.2 Закону України «Про порядок виїзду з України і вʼїзду в Україну громадянами України», який відповідно дає право громадянину України на виїзд з України і вʼїзд в Україну.
Проте, при перетині кордону ОСОБА_2 не предʼявив відповідний документ, який надає право на перетин Державного кордону України громадянам України. При цьому він при виїзді з України в пункті пропуску для автомобільного сполучення «Дяківці» предʼявив власний закордонний паспорт громадянина громадянина Ізраїлю серії НОМЕР_2 виданий 31.07.2019 р., який в даному випадку, йому як громадянину України, не давав право на перетин Державного кордону України.
З огляду на викладені обставини, в судовому засіданні достовірно встановлено, що громадянин України ОСОБА_2 здійснив спробу перетнути Державний кордон України без відповідних документів, які надають право на перетин кордону громадянами України, які передбачені ст.2 Закону України «Про порядок виїзду з України і вʼїзду в Україну громадянами України», а тому у діях останнього є склад адміністративного правопорушення, передбаченого ч.1 ст.204 -1 КУпАП.
Слід значити, що незважаючи на принцип єдиного громадянства (п.1 ч.1 Закону України «Про громадянство»), законодавством України не передбачено відповідальність за отримання громадянином України громадянства (підданства) іншої держави та правових наслідків в такому випадку для громадянина України чинним законодавством не передбачено.
І в даному випадку ОСОБА_2, як громадянин України, притягується до відповідальності не за наявність у нього громадянства іншої держави, а саме за те, що він як громадянина України вчинив спробу перетину Державного кордону України без відповідних документів, що надають право громадянину України перетнути такий кордон.
При визначенні адміністративного стягнення суд відповідно до вимог ст.33 КУпАП враховує всі обставини справи, особу яка притягується до адміністративної відповідальності, ступінь його вини, майновий стан і вважає за необхідним призначити йому стягнення у виді штрафу.
На підставі ч.1 ст.204 -1 КУпАП, керуючись ст.ст 283, 284 КУпАП, -
ПОСТАНОВИВ:
ОСОБА_1 визнати винуватим у вчиненні адміністративного правопорушення, передбаченого ч.1 ст.204 -1 КУпАП та застосувати до нього адміністративне стягнення у виді штрафу у розмірі 200 неоподаткованих мінімумів доходів громадян, що становить 3 400 (три тисячі чотириста) грн.
У разі несплати штрафу ОСОБА_5 не пізніше 15 днів з дня вручення йому постанови про накладання штрафу, а в разі оскарження цієї постанови не пізніш як через 15 днів з дня повідомлення про залишення скарги без задоволення, відповідно до ч.2 ст.308 КУпАП у порядку примусового виконання даної постанови, стягнути з ОСОБА_4 подвійний розмір штрафу, а саме 6 800 (шість тисяч вісімсот) грн.
Стягнути з ОСОБА_1 на користь держави судовий збір в розмірі 605 (шістсот пʼять) грн. 60 коп.
Постанова може бути оскаржена до Чернівецького апеляційного суду через Герцаївський районний суд Чернівецької області протягом 10-ти діб з дня її винесення шляхом подачі апеляційної скарги.
Суддя
=== ENTITIES ===
2:6     CASE_NUMBER        714/1448/24
5:1     HEARING_DATE       "24" жовтня 2024
6:7     COURT_RAYON        Герцаївського
6:36    COURT_OBLAST       Чернівецької
6:194   CITIZEN            України
6:224   PASSPORT           Держави Ізраїль
6:299   PASSPORT           Державі Ізраїль
8:1     ARR_DATE           13 жовтня 2024
8:21    ARR_TIME           13 год. 25 хв.
8:44    ARR_PLACE          в міжнародному пункті пропуску для автомобільного сполучення «Дяківці»
8:145   ARR_GROMADA        Герцаївської
8:192   ARR_RAYON          Чернівецького
8:213   ARR_OBLAST         Чернівецької
8:267   VPS                ІНФОРМАЦІЯ_2
8:351   BORDER_CNTRY       Румунії
8:507   BORDER_CNTRY       Румунію
8:557   PASSPORT           Ізраїлю
12:59   CITIZEN            України
17:150  CITIZEN            України
17:226  ARR_PLACE          у пункті пропуску
18:182  ARR_PLACE          в пункті пропуску для автомобільного сполучення «Дяківці»
18:302  PASSPORT           Ізраїлю
18:390  CITIZEN            України
19:93   CITIZEN            України
21:43   CITIZEN            України
21:173  CITIZEN            України
25:163  RESOLUTION         штрафу
25:241  FINE               3 400

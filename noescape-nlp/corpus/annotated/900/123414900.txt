Тарутинський районний суд Одеської області
_____________________________________________________________________________________
Справа № 514/1908/24
Провадження по справі № 3/514/1327/24
ПОСТАНОВА
ІМЕНЕМ УКРАЇНИ
28 листопада 2024 року с-ще Бессарабське
Суддя Тарутинського районного суду Одеської області Тончева Н. М., розглянувши матеріали, які надійшли з відділу прикордонної служби «ІНФОРМАЦІЯ_1» ІНФОРМАЦІЯ_2 про притягнення до адміністративної відповідальності
ОСОБА_1, ІНФОРМАЦІЯ_3, уродженця селища Березине Тарутинського району Одеської області, громадянина України, проживаючого за адресою: АДРЕСА_1, не працюючого, не притягувався до адміністративної відповідальності,
за вчинення адміністративного правопорушення, передбаченого ч. 2 ст. 204 - 1 КУпАП,
ВСТАНОВИВ:
З відділу прикордонної служби «ІНФОРМАЦІЯ_1» НОМЕР_1 прикордонного загону ІНФОРМАЦІЯ_4 надійшли матеріали справи про притягнення до адміністративної відповідальності ОСОБА_1 за ч. 2 ст. 204-1 КУпАП.
Зазначені матеріали відповідно до розділів ІІ, ІІІ Інструкції з діловодства в місцевих та апеляційних судах України, затвердженої Наказом Державної судової адміністрації України від 20 серпня 2019 року № 814 були зареєстровані в АСДС та розподілені судді Тарутинського районного суду Одеської області Тончевій Н. М..
Згідно протоколу про адміністративне правопорушення ПдРУ № 330446 від 26 листопада 2024 року встанолвено, що 26.11.2024 року о 17 год. 10 хв. прикордонним нарядом «Контрольний пост» на напрямку н.п. Підгірне (Україна) - н.п. Кірієт-Лунга (РМ) в районі прикордонного знаку 0730/36 на відстані 6000 м від лінії державного кордону було виявлено гр. України ОСОБА_1 спільно з гр. України ОСОБА_2 та ОСОБА_3, який здійснив спробу незаконного перетину державного кордону з України в Республіку Молдова поза встановленими пунктами пропуску.
Своїми діями ОСОБА_1 порушив вимоги ст. 9 ЗУ «Про Державний кордон України», тобто своїми діями вчинив правопорушення передбачене ч. 2 ст. 204-1 КУпАП.
В судове засідання ОСОБА_1 не зʼявився, в матеріалах справи міститься його заява про розгляд справи за його відсутності.
Дослідивши надані матеріали справи про адміністративне правопорушення, суд дійшов наступного висновку.
Відповідно до положень ч. 1 та 2 ст. 7 КУпАП, ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом, згідно ч. 2 ст. 7 КУпАП провадження в справах про адміністративні правопорушення здійснюється на основі суворого додержання законності.
Статтею 245 КУпАП визначено, що завданнями провадження у справах про адміністративні правопорушення є своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом.
Відповідно до вимог ст. 280 КУпАП, орган (посадова особа) при розгляді справи про адміністративне правопорушення зобовʼязаний зʼясувати: чи було вчинено правопорушення, чи винна дана особа в його вчиненні, чи підлягає вона адміністративній відповідальності, чи є обставини, що помʼякшують і обтяжують відповідальність, чи заподіяно майнову шкоду, чи є підстави для передачі матеріалів про адміністративне правопорушення на розгляд громадської організації, трудового колективу, а також зʼясувати інші обставини, що мають істотне значення для правильного вирішення справи.
Відповідно до ст. 245, 251, 252, 280, 283 КУпАП доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненнями особи, яка притягається до адміністративної відповідальності, свідків, а також іншими документами. При цьому орган (посадова особа) оцінює докази за своїм внутрішнім переконанням, що ґрунтується на всебічному, повному і обʼєктивному дослідженні всіх обставин справи в їх сукупності, керуючись законом і правосвідомістю.
Відповідно до ст.256 КУпАП у протоколі про адміністративне правопорушення зазначаються: дата і місце його складення, посада, прізвище, імʼя, по батькові особи, яка склала протокол; відомості про особу, яка притягається до адміністративної відповідальності (у разі її виявлення); місце, час вчинення і суть адміністративного правопорушення; нормативний акт, який передбачає відповідальність за дане правопорушення; прізвища, адреси свідків і потерпілих,якщо вони є; пояснення особи, яка притягається до адміністративної відповідальності; інші відомості, необхідні для вирішення справи. Якщо правопорушенням заподіяно матеріальну шкоду, про це також зазначається в протоколі.
Частина 1 ст. 204-1 КУпАП передбачає відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади.
Частина 2 ст. 204-1 КУпАП передбачає відповідальність за ті самі дії, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті
Притягнення особи до адміністративної відповідальності можливе лише при наявності в її діях складу адміністративного правопорушення, обовʼязковими елементами якого є: обʼєкт, обʼєктивна сторона, субʼєкт, субʼєктивна сторона (вина). Відсутність хоча б одного із вказаних елементів виключає склад правопорушення взагалі, а порушена справа підлягає закриттю.
Обʼєктом даного адміністративного проступку є суспільні відносини у сфері охорони державного кордону. Обʼєктивна сторона правопорушення виражається у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади (формальний склад).
Субʼєкт адміністративного проступку - загальний (фізичні осудні особи, які досягли 16-річного віку). Субʼєктивна сторона правопорушення визначається ставленням до наслідків і характеризується наявністю вини у формі умислу.
Відповідно до п.2 постанови Кабінету Міністрів України № 57 від 27.01.1995 року «Про порядок перетину Державного кордону України громадянами України» перетинання громадянами України державного кордону здійснюється в пунктах пропуску через державний кордон та пунктах контролю, якщо інше не передбачено законом, за одним з таких документів, що дають право на виїзд з України і вʼїзд в Україну: 1) паспорт громадянина України для виїзду за кордон; 2) дипломатичний паспорт; 3) службовий паспорт; 4) проїзний документ дитини; 5) посвідчення особи моряка; 6) посвідчення члена екіпажу.
На підставі задекларованого принципу, що міститься в ст. 7 КУпАП, кожній особі щодо якої вирішується питання про притягнення до адміністративної відповідальності гарантовано, що ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом, а провадження в справі про адміністративне правопорушення здійснюється на основі суворого додержання законності.
Статтею 62 Конституції України встановлено, що ніхто не зобовʼязаний доводити свою невинуватість у вчиненні злочину. Усі сумніви щодо доведеності вини особи тлумачиться на її користь. За змістом цієї норми на особу не може бути покладений і обовʼязок доводити свою невинуватість в учиненні адміністративного правопорушення.
Окрім протоколу про адміністративне правопорушення до матеріалів справи в якості доказів додано рапорти, які є недостатнім доказом для того, щоб дійти висновку про наявність в діях ОСОБА_1 події та складу адмінправопорушення, передбаченого ч. 2 ст. 204-1 КУпАП.
Будь-які інші докази відсутні.
Протокол про адміністративне правопорушення сам по собі без підтвердження іншими належними та допустимими доказами не є безумовним та беззаперечним доказом на доведення вини особи у вчиненні адміністративного правопорушення, являє собою лише початковий правовий висновок щодо дій певної особи.
Інших письмових, фото-відеодоказів, які б вказували на спробу ОСОБА_1 перетинання державного кордону України поза пунктами пропуску через державний кордон України, наявність у нього речей, предметів, документів, які в вказували на таку спробу, на маршрут порушника відносно лінії державного кордону, пояснення свідків, тощо, суду не надано.
Обовʼязок щодо збирання доказів покладається на осіб, уповноважених на складання протоколів про адміністративні правопорушення, визначених статтею 255 цього Кодексу. Суд не має законних підстав самостійно збирати докази винуватості особи, яка притягається до адміністративної відповідальності.
Таким чином, всупереч вимог ст. 251 КУпАП, посадовою особою, що склала протокол про адміністративне правопорушення не надано жодних доказів на підтвердження вини ОСОБА_1 в скоєнні адміністративного правопорушення, передбаченого ч.2 ст.204-1 КУпАП в частині спроби перетнути державний кордон, тобто не доведені обставини обʼєктивної сторони правопорушення.
Відповідно до п.1 ч.1 ст. 247 КУпАП, провадження в справі про адміністративне правопорушення не може бути розпочато, а розпочате підлягає закриттю у випадку відсутності події і складу адміністративного правопорушення.
Відтак, суд приходить до висновку, що провадження по справі відносно ОСОБА_1 підлягає закриттю на підставі п.1 ч. 1 ст. 247 КУпАП за відсутністю складу адміністративного правопорушення.
Керуючись ст. ст. 8, 9, 62 Конституції України, ст.ст. 7, 204-1, 221, 245, 247, 251, 252, 256, 265, 280, 283-285 КУпАП, суд,
ПОСТАНОВИВ:
Провадження у справі про адміністративне правопорушення відносно ОСОБА_1, ІНФОРМАЦІЯ_3, за ч. 2 ст. 204-1 КУпАП закрити на підставі п. 1 ч. 1 ст. 247 КУпАП у звʼязку із відсутністю в його діях складу адміністративного правопорушення.
Постанова може бути оскаржена протягом 10 днів до Одеського апеляційного суду з дня її проголошення.
Суддя Н. М. Тончева
=== ENTITIES ===
1:1     COURT_RAYON        Тарутинський
1:27    COURT_OBLAST       Одеської
3:10    CASE_NUMBER        514/1908/24
7:1     HEARING_DATE       28 листопада 2024
8:7     COURT_RAYON        Тарутинського
8:36    COURT_OBLAST       Одеської
8:135   VPS                ІНФОРМАЦІЯ_1
9:41    BIRTH_SETTL        Березине
9:50    BIRTH_RAYON        Тарутинського
9:71    BIRTH_OBLAST       Одеської
9:101   CITIZEN            України
12:32   VPS                ІНФОРМАЦІЯ_1
14:53   PROTOCOL           ПдРУ № 330446
14:71   PROTO_DATE         26 листопада 2024
14:110  ARR_DATE           26.11.2024
14:128  ARR_TIME           17 год. 10 хв.
14:165  GUARD              Контрольний пост
14:200  SETTL_FROM         Підгірне
14:210  SETTL_CNTRY        Україна
14:226  SETTL_TO           Кірієт-Лунга
14:240  SETTL_CNTRY        РМ
14:273  ZNAK               0730/36
14:293  DIST               6000 м
14:347  CITIZEN            України
14:377  CITIZEN            України
14:478  BORDER_CNTRY       Республіку Молдова
41:113  RESOLUTION         закрити

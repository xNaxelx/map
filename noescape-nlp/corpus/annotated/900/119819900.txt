Справа №: 716/1022/24
ПОСТАНОВА
ІМЕНЕМ УКРАЇНИ
17.06.2024 суддя Заставнівського районного суду Чернівецької області Стрілець Я. С., розглянувши адміністративний матеріал, що надійшов від ІНФОРМАЦІЯ_1 відносно ОСОБА_1, ІНФОРМАЦІЯ_2, жителя АДРЕСА_1, не працюючого,
за вчинення адміністративного правопорушення, передбаченого ч.2 ст.204-1 КУпАП,
ВСТАНОВИВ:
Згідно протоколу про адміністративне правопорушення серії ЗхРУ № 287136 від 24.04.2024, в рамках проведення спеціальних заходів з виявленням порушників законодавства з прикордонних питань, прикордонним нарядом «Контрольний пост» о 19:00 год. 24.04.2024 був виявлений ОСОБА_1, в складі групи осіб спільно з громадянами України ОСОБА_2, ОСОБА_3 та ОСОБА_4 на околиці населеного пункту АДРЕСА_2, що на ділянці відповідальності НОМЕР_1 прикордонного загону, за спробу незаконного перетину державного кордону України поза встановленими пунктами пропуску через державний кордон України.
Тобто, ОСОБА_1 порушив вимоги ст.ст. 9, 12 ЗК «Про державний кордон України» від 07.11.1991 року, а саме вчинив адміністративне правопорушення, відповідальність за яке передбачена ч.2 ст. 204-1 КУпАП.
Особа, яка притягається до адміністративної відповідальності, ОСОБА_1 в судове засідання не зʼявився, причини неявки суду не повідомив, клопотань про розгляд адміністративного матеріалу у його відсутності чи перенесення його розгляду на іншу дату від нього не надходило, в звʼязку із чим справу розглянуто у його відсутності, що відповідає положенням ч. 1 ст. 268 КУпАП.
Дослідивши матеріали адміністративної справи, у відповідності до положень ст. 252 КУпАП, оцінивши докази за своїм внутрішнім переконанням, що ґрунтується на всебічному, повному і обʼєктивному дослідженні всіх обставин справи в їх сукупності, керуючись законом і правосвідомістю, приходжу до наступного висновку.
Згідно з вимогами ст. 245 КУпАП, завданнями провадження в справах про адміністративне правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності із законом.
Відповідно до ст. 280 КУпАП, орган (посадова особа) при розгляді справи про адміністративне правопорушення, зобовʼязаний, зокрема, зʼясувати, чи було вчинено адміністративне правопорушення, чи винна дана особа у його вчиненні, чи підлягає вона адміністративній відповідальності, чи є обставини, що помʼякшують і обтяжують відповідальність особи, а також зʼясувати інші обставини, що мають значення для правильного вирішення справи.
У відповідності до вимог ст.251 КУпАП, обовʼязок щодо збирання доказів покладається на осіб, уповноважених на складання протоколів про адміністративні правопорушення.
Як вбачається з протоколу про адміністративне правопорушення серії ЗхРУ № 287136 від 24.04.2024, який надійшов до суду із ІНФОРМАЦІЯ_3 - громадянину України ставиться ОСОБА_1 в провину спроба незаконного перетинання державного кордону України в складі групи осіб, а саме спільно з громадянами України ОСОБА_2, ОСОБА_3 та ОСОБА_4 поза встановленими пунктами пропуску через державний кордон України.
На підтвердження факту незаконного перетинання державного кордону України прикордонною службою надано протокол особистого огляду, огляду речей та вилучення речей і документів від 24.04.2024, особисті пояснення ОСОБА_1, пояснення офіцера групи по роботі з іноземцями Відділу адміністративно-юрисдикційної діяльності штабу НОМЕР_1 прикордонного загону ОСОБА_5 від 25.04.2024.
З огляду на наведене, ОСОБА_1 інкримінується вчинення адміністративного правопорушення за ч. 2 ст. 204-1 КУпАП., диспозиція якої перредбачає відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади, вчинені групою осіб.
Обʼєктивною стороною досліджуваного правопорушення, є перетин або спроба перетинання державного кордону України будь-яким способом поза пунктами пропуску або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади.
Субʼєктивна сторона незаконного перетинання державного кордону передбачає наявність прямого умислу, тобто виражається в навмисній формі вини, коли особа розуміє, що незаконно перетинає державний кордон України та бажає вчинити такі протиправні дії.
Диспозиція статті має бланкетний характер, у звʼязку з чим встановлення складу адміністративного правопорушення регулюється спеціальним нормативним актом, що регулює порядок перетинання державного кордону України, яким є Закон України «Про державний кордон України».
Так, ч.1, 2 ст. 9 Закону України «Про державний кордон України» передбачено, що перетинання державного кордону України здійснюється на шляхах сполучення через державний кордон з додержанням встановленого порядку. Пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Крім того, ч. 3 ст. 9 вказаного Закону визначено що, пункт пропуску через державний кордон України - це спеціально виділена територія на залізничних та автомобільних станціях, у морських і річкових портах, аеропортах (аеродромах) з комплексом будівель, споруд і технічних засобів, де здійснюються прикордонний, митний та інші види контролю і пропуск через державний кордон осіб, транспортних засобів, вантажів та іншого майна.
Вказана норма закону встановлює порядок перетину державного кордону України громадянами України.
Відповідно до ч. 1 ст. 12 зазначеного Закону пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України.
Відповідно до Указу Президента України № 64/2022 «Про введення воєнного стану в Україні» 24.02.2022 на території Україні запроваджено воєнний стан (воєнний стан - це особливий правовий режим, що вводиться в Україні або в окремих її місцевостях у разі збройної агресії чи загрози нападу, небезпеки державній незалежності України, її територіальній цілісності та передбачає надання відповідним органам державної влади, військовому командуванню, військовим адміністраціям та органам місцевого самоврядування повноважень, необхідних для відвернення загрози, відсічі збройної агресії та забезпечення національної безпеки, усунення загрози небезпеки державній незалежності України, її територіальній цілісності, а також тимчасове, зумовлене загрозою, обмеження конституційних прав і свобод людини і громадянина та прав і законних інтересів юридичних осіб із зазначенням строку дії цих обмежень).
Суд приймає до уваги, що відповідно до Указу Президента України від 24.02.2022 № 69/2022 в Україні запроваджено загальну мобілізацію, що передбачає здійснення визначених Законом України «Про правовий режим воєнного стану» заходів, зокрема, обмеження виїзду чоловіків 18-60 років за кордон.
Водночас, з наданих до суду доказів неможливо встановити наявність у діях ОСОБА_2 ознак адміністративного правопорушення, передбаченого ч.2 ст.204-1 КУпАП, оскільки не надано жодного доказу (фото-, відео- фіксації) того, що ОСОБА_2 24.04.2024 перетинав або здійснив спробу незаконного перетинання державного кордону України будь-яким способом поза пунктами пропуску через державний кордон України, у складі групи осіб без відповідних документів або за документами, що містять недостовірні відомості про особу, чи без дозволу відповідних органів влади.
Матеріали справи не містять фактичних даних, на основі яких можливо встановити винність особи, не дають змоги зʼясувати, у яких саме діях особи, яка притягується до адміністративної відповідальності, виразилась саме незаконна спроба перетину державного кордону і в чому конкретно вона полягала, чи була наявність умислу в діях останнього.
Наявні в матеріалах справи письмові пояснення ОСОБА_1 від 25.04.2024, в яких він визнає вину, не є беззаперечним доказом у справі і не звільняє осіб, уповноважених на складання протоколів про адміністративні правопорушення від обовʼязку щодо збирання доказів.
Формальне визнання особою, яка притягається до адміністративної відповідальності, своєї вини не вказує на доведеність його винуватості у вчиненні адміністративного правопорушення, якщо така не підтверджена іншими доказами по справі.
За таких обставин, досліджуючи та оцінюючи всі надані по справі дані і докази в їх сукупності, вважаю, що наявність протоколу про адміністративне правопорушення, який не відповідає вимогам ст.256 КУпАП, та пояснень працівника прикордонної служби, є недостатньо для здійснення переконливих висновків, які поза всяким сумнівом доводять вину ОСОБА_1 у вчиненні адміністративного правопорушення, передбаченого ч.2 ст.204-1 КУпАП.
В свою чергу, протокол про адміністративне правопорушення сам по собі без підтвердження іншими належними та допустимими доказами не є безумовним та беззаперечним доказом на доведення вини особи у вчиненні адміністративного правопорушення та являє собою лише початковий правовий висновок щодо дій певної особи.
Вказане в протоколі формулювання не розкриває зміст інкримінованого ОСОБА_1 правопорушення, а перелік правових норм, які вказані посадовою особою, а саме: ст.ст. 9, 12 ЗК «Про державний кордон України» від 07.11.1991, носять загальний і неконкретизований характер.
У відповідності до ст. 62 Конституції України, ст. 7 КУпАП, ніхто не може бути підданий заходу впливу в звʼязку з адміністративним правопорушенням інакше як на підставах і в порядку встановлених законом.
Особа вважається невинуватою у вчиненні правопорушення і не може бути притягнута до відповідальності, доки її вину не буде доведено в законному порядку. Усі сумніви щодо доведеності вини особи тлумачаться на її користь.
З урахуванням наведеного, приходжу до висновку про відсутність правових підстав для притягнення ОСОБА_1 до адміністративної відповідальності за ч.2 ст.204-1 КУпАП.
Відповідно до п.1 ч.1 ст.247 КУпАП, провадження в справі про адміністративне правопорушення не може бути розпочато, а розпочате підлягає закриттю через відсутність події і складу адміністративного правопорушення.
На підставі наведеного, керуючись п.1 ч.1 ст.247, 284 КУпАП, суддя
ПОСТАНОВИВ:
Провадження по справі про притягнення ОСОБА_1, ІНФОРМАЦІЯ_2, жителя с. Ясногірка Сарненського району Рівненської області, до адміністративної відповідальності - закрити за відсутністю події і складу адміністративного правопорушення, передбаченого ч.2 ст. 204-1 КУпАП.
Постанова набирає законної сили після закінчення строку на подання апеляційної скарги.
Апеляційна скарга на постанову суду може бути подана до Чернівецького апеляційного суду особою, яку притягнуто до адміністративної відповідальності, її законним представником, захисником, потерпілим, його представником протягом 10 днів з дня її винесення.
Суддя Я. Стрілець
=== ENTITIES ===
1:11    CASE_NUMBER        716/1022/24
4:1     HEARING_DATE       17.06.2024
4:18    COURT_RAYON        Заставнівського
4:49    COURT_OBLAST       Чернівецької
7:59    PROTOCOL           ЗхРУ № 287136
7:77    PROTO_DATE         24.04.2024
7:212   GUARD              Контрольний пост
7:232   ARR_TIME           19:00 год.
7:319   CITIZEN            України
7:355   ARR_PLACE          на околиці
7:384   ARR_SETTL          АДРЕСА_2
14:68   PROTOCOL           ЗхРУ № 287136
14:86   PROTO_DATE         24.04.2024
14:294  CITIZEN            України
39:162  RESOLUTION         закрити

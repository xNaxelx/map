Справа № 308/12357/24
3/308/6486/24
ПОСТАНОВА
ІМЕНЕМ УКРАЇНИ
19 серпня 2024 року м. Ужгород
Суддя Ужгородського міськрайонного суду Закарпатської області Шепетко І. О., розглянувши матеріали справи, які надійшли з відділу прикордонної служби «ІНФОРМАЦІЯ_1» ІНФОРМАЦІЯ_2 про притягнення до адміністративної відповідальності:
ОСОБА_1, ІНФОРМАЦІЯ_3, місце народження: Хмельницька область, Шепетівський район, с. Цвітоха, громадянина України, зареєстрованого за адресою: АДРЕСА_1, тимчасово не працюючого, документ, що посвідчує особу - паспорт громадянина України для виїзду за кордон НОМЕР_1, виданий 29.05.2019, орган видачі: 8034, реєстраційний номер облікової картки платника податків - невідомий -
за ч. 1 ст. 204-1, ч. 1 ст. 185-10 Кодексу України про адміністративні правопорушення,-
ВСТАНОВИВ:
До Ужгородського міськрайонного суду Закарпатської області надійшли матеріали справ про адміністративне правопорушення за № 308/12359/24 (провадження № 3/308/6486/24) та № 308/12359/24 (провадження № 3/308/6488/24) про притягнення до адміністративної відповідальності ОСОБА_1, ІНФОРМАЦІЯ_3, за ч.1 ст. 204-1, ч. 1 ст. 185-10 Кодексу України про адміністративні правопорушення (далі - КУпАП), а тому спільний розгляд цих справ є доцільним.
Вказані матеріали справ складені у відношенні однієї особи та знаходяться у провадженні одного органу, уповноваженого на їх розгляд. У звʼязку з чим, на підставі вимог ст. 36 КУпАП дані матеріали підлягають обʼєднанню в одне провадження.
Згідно з протоколом серії ЗхРУ № 143588 від 15.07.2024, о 01 год. 25 хв. 15.07.2024 ОСОБА_1 був виявлений та затриманий прикордонним нарядом «Група реагування» спільно з офіцером прикордонного оперативно-розшукового відділу на відстані 150 метрів від інженерних споруд та загороджень, на відстані 550 метрів до державного кордону України, на напрямку 288 прикордонного знаку на ділянці відповідальності відділення інспекторів прикордонної служби «Оноківці», який вчинив спробу незаконного перетину державного кордону України в Словацьку Республіку в пішому порядку поза межами встановлених пунктів пропуску через державний кордон. Дії ОСОБА_1 за порушення вимог ст.ст. 9,12 Закону України «Про державний кордон України» кваліфіковані за ч.1 ст.204-1 Кодексу України про адміністративні правопорушення (далі - КУпАП).
Згідно з протоколом серії ЗхРУ № 143593 від 15.07.2024, о 01 год. 25 хв. 15.07.2024 ОСОБА_1 був виявлений та затриманий прикордонним нарядом «Група реагування» спільно з офіцером прикордонного оперативно-розшукового відділу на відстані 150 метрів від інженерних споруд та загороджень, на відстані 550 метрів до державного кордону України, на напрямку 288 прикордонного знаку на ділянці відповідальності відділення інспекторів прикордонної служби «Оноківці», під час спроби незаконного перетину державного кордону України здійснив злісну непокору законній вимозі військовослужбовця Державної прикордонної служби України під час виконання ним службових обовʼязків, а саме: на неодноразово повторювану законну вимогу старшого прикордонного наряду зупинитись, вдався до втечі. Дії ОСОБА_1 за порушення вимог ст. 34 Закону України «Про державну прикордонну службу України» кваліфіковані за ч.1 ст.185-10 Кодексу України про адміністративні правопорушення (далі - КУпАП).
Особа, яка притягається до адміністративної відповідальності ОСОБА_1 в судове засідання не зʼявився, хоча про час і місце розгляду справи повідомлявся судом своєчасно та належним чином, зокрема шляхом надсилання судової повістки в електронній формі за допомогою SMS-повідомлення про виклик до суду за номером телефону, зазначеним в заявці про отримання повісток в електронній формі. Згідно з судовою довідкою, SMS-повідомлення щодо документу «Судова повістка про виклик до суду» не доставлена ОСОБА_1 з причини, що абонент тимчасово недоступний.
До матеріалів справи ОСОБА_1 додано заявку про отримання судової повістки в електронній формі за допомогою SMS-повідомлення, згідно якої у разі зміни номеру мобільного телефону та обставин, які перешкоджають отриманню SMS-повідомлення, учасник справи зобовʼязаний повідомити суд. Так, заяв, клопотань про зміну номеру мобільного телефону чи наявність обставин, які унеможливлюють отримання судової повістки у формі SMS-повідомлення ОСОБА_1 до суду не надходили.
Таким чином, судом вжито заходів для повідомлення особи, яка притягається до адміністративної відповідальності про час і місце розгляду справи. Разом з тим, з боку вказаної особи, яка обізнана про складання відносно неї протоколу про адміністративне правопорушення та про те, що розгляд такого здійснюється Ужгородським міськрайонним судом Закарпатської області, не вжито заходів для явки до суду, не подано жодних заперечень проти протоколу, як і клопотань про перенесення розгляду справи.
У постанові пленуму Вищого спеціалізованого суду України з розгляду цивільних і кримінальних справ від 17 жовтня 2014 року № 11 «Про деякі питання дотримання розумних строків розгляду судами цивільних, кримінальних справ і справ про адміністративні правопорушення» зазначено, що недотримання строків розгляду цивільних, кримінальних справ і справ про адміністративні правопорушення порушує конституційне право на судовий захист, гарантований статтею 55 Конституції України, і негативно впливає на ефективність правосуддя та на авторитет судової влади.
Європейський суд з прав людини у рішенні «Пономарьов проти України» від 03 квітня 2008 року зазначив, що сторони в розумні інтервали часу мають вживати заходів, щоб дізнатись про стан відомого їм судового провадження.
З огляду на те, що особа, яка притягується до адміністративної відповідальності, була обізнана про складання щодо неї протоколу про адміністративне правопорушення, мала можливість отримати судові повістки за номером телефону, проте не вживала заходів для явки до суду, її поведінка свідчить про свідоме затягування розгляду справи з метою уникнення притягнення до адміністративної відповідальності.
За таких обставин, на підставі ч. 1 ст. 268 КУпАП суд вважає можливим розглянути справу за відсутності особи, яка притягається до адміністративної відповідальності.
Дослідивши та оцінивши наявні в матеріалах справи докази в їх сукупності та взаємозвʼязку, суд приходить до наступних висновків.
Відповідно до ст. 9 КУпАП адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Порядок перетинання громадянами України державного кордону України визначається Законом України «Про порядок виїзду з України і вʼїзду в Україну громадян України».
Згідно ст. 9 Закону України «Про державний кордон України», перетинання державного кордону України здійснюється на шляхах сполучення через державний кордон з додержанням встановленого порядку.
У звʼязку з військовою агресією Російської Федерації проти України, на підставі ради пропозиції РНБО України, відповідно до п.20 ч.1 ст. 106 Конституції України, Закону України «Про правовий режим воєнного стану», Указом Президента України від 24.02.2022 року № 64/2022 «Про введення воєнного стану в Україні», затвердженого Законом України від 24.02.2022, в Україні введено воєнний стан.
Указом Президента України № 69/2022 «Про загальну мобілізацію» було оголошено загальну мобілізацію, який було затверджено Законом України «Про затвердження Указу Президента України «Про загальну мобілізацію» від 03.03.2022 № 2105-IX.
Відповідно до положень Законів України «Про військовий обовʼязок і військову службу», «Про мобілізаційну підготовку та мобілізацію» Правил перетинання державного кордону України, затверджених постановою Кабінету Міністрів України від 27 січня 1995 р. № 57 (зі змінами та доповненнями), у разі введення на території України надзвичайного або воєнного стану обмежено виїзд з України окремій категорії громадян. Зокрема, заборонено виїзд за межі України громадян України чоловічої статі віком від 18 до 60 років, за винятком осіб, які не підлягають призову на військову службу під час мобілізації.
Відтак, з 24.02.2022 встановлено додаткові обмеження перетинання державного кордону України для окремих категорій осіб.
Диспозиція ч. 1 ст. 204-1 КУпАП визначає склад адміністративного правопорушення, яке полягає у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади -
Дослідивши та оцінивши наявні в матеріалах справи докази в їх сукупності, суд приходить до висновку, що ОСОБА_1 порушив вимоги ст.ст. 9, 12 Закону України «Про державний кордон України», чим вчинив адміністративне правопорушення, передбачене ч. 1 ст. 204-1 КУпАП.
На підтвердження вини ОСОБА_1 у вчиненні правопорушення, передбаченого ч.1 ст.204-1 КУпАП, суду надано протокол про адміністративне правопорушення серії ЗхРУ № 143588 від 15.07.2024, копію протоколу про адміністративне затримання від 15.07.2024, копію протоколу особистого огляду, огляду речей та вилучення речей і документів від 15.07.2024, схему місця затримання правопорушника на ділянці відповідальності відділення інспекторів прикордонної служби «Оноківці» 15.07.2024, фототаблицю до схеми затримання та інші матеріали справи.
Пунктами 12, 13 частини 1 статті 20 Закону України «Про державну прикордонну службу України» органам, підрозділам, військовослужбовцям, а також працівникам Державної прикордонної служби України, які відповідно до їх службових обовʼязків можуть залучатися до оперативно-службової діяльності, для виконання покладених на Державну прикордонну службу України завдань надані права, в тому числі:
- вимагати від фізичних осіб припинення правопорушень і дій, що перешкоджають здійсненню повноважень Державної прикордонної служби України;
- у випадках та в порядку, передбачених законами України, розглядати справи про правопорушення, накладати стягнення або передавати матеріали про правопорушення на розгляд інших уповноважених органів виконавчої влади або судів;
Відповідно до статті 34 Закону України «Про державну прикордонну службу України» непокора або опір законним вимогам військовослужбовців та працівників Державної прикордонної служби України, неправомірне втручання в їх законну діяльність тягне за собою відповідальність, передбачену законом.
Диспозиція ч. 1 ст. 185-10 КУпАП визначає склад адміністративного правопорушення, яке полягає у злісній непокорі законному розпорядженню чи вимозі військовослужбовця або працівника Державної прикордонної служби України під час виконання ним службових обовʼязків, повʼязаних з охороною державного кордону, суверенних прав України в її виключній (морській) економічній зоні чи здійсненням прикордонного контролю в пунктах пропуску (пунктах контролю) через державний кордон України або контрольних пунктах вʼїзду-виїзду, або члена громадського формування з охорони громадського порядку і державного кордону, який бере участь в охороні державного кордону України.
Дослідивши та оцінивши наявні в матеріалах справи докази в їх сукупності, суд приходить до висновку, що гр. ОСОБА_2 порушив вимоги ст. 34 Закону України «Про Державну прикордонну службу України», чим вчинив адміністративне правопорушення, передбачене ч. 1 ст. 185-10 КУпАП.
На підтвердження вини ОСОБА_1 у вчиненні правопорушення, передбаченого ч.1 ст.185-10 КУпАП, суду надано протокол про адміністративне правопорушення серії ЗхРУ № 143593 від 15.07.2024, копію протоколу про адміністративне затримання від 15.07.2024, копію протоколу особистого огляду, огляду речей та вилучення речей і документів від 15.07.2024, схему місця затримання правопорушника на ділянці відповідальності відділення інспекторів прикордонної служби «Оноківці» 18.07.2024, фототаблицю до схеми затримання та інші матеріали справи.
Відповідно до ст. 252 КУпАП, орган (посадова особа) оцінює докази за своїм внутрішнім переконанням, що ґрунтується на всебічному, повному і обʼєктивному дослідженні всіх обставин справи в їх сукупності, керуючись законом і правосвідомістю.
Відповідно до положень ч. 2 ст. 36 КУпАП, якщо особа вчинила кілька адміністративних правопорушень, справи, які одночасно розглядаються одним і тим же органом (посадовою особою), стягнення накладається в межах санкції, встановленої за більш серйозне правопорушення з числа вчинених. До основного стягнення в цьому разі може бути приєднано одне з додаткових стягнень, передбачених статтями про відповідальність за будь яке з вчинених правопорушень.
При накладенні адміністративного стягнення на особу, що притягається до адміністративної відповідальності, суд враховує характер вчинених ним правопорушень та ступінь їх суспільної небезпеки та вважає за необхідне, з урахуванням санкцій ч. 1 ст. 185-10, ч. 1 ст. 204-1 КУпАП, у контексті з положеннями ст. 36 КУпАП, накласти на ОСОБА_1 адміністративне стягнення у вигляді штрафу у розмірі 200 неоподатковуваних мінімумів доходів громадян, що становить 3 400,00 грн. (три тисячі чотириста гривень 00 копійок).
Відповідно до ст. 40-1 КУпАП, судовий збір у провадженні по справі про адміністративне правопорушення у разі винесення судом постанови про накладення адміністративного стягнення сплачується особою, на яку накладено таке стягнення. Згідно з п. 5 ч. 2 ст. 4 Закону України «Про судовий збір» - ставка судового збору, у разі ухвалення судом постанови про накладення адміністративного стягнення, складає 0,2 розміру прожиткового мінімуму для працездатних осіб, що становить 605,60 грн.
Враховуючи вищезазначене та керуючись ст. 185-10, ст. 204-1 КУпАП, ст. ст. 9, 27, 33, 40-1, 245, 283, 284, 287-291 КУпАП, ст. 4 Закону України «Про судовий збір», суд -
ПОСТАНОВИВ:
Обʼєднати в одне провадження матеріали справ про адміністративне правопорушення за № 308/12359/24 (провадження № 3/308/6486/24) та № 308/12359/24 (провадження № 3/308/6488/24) про притягнення до адміністративної відповідальності ОСОБА_1, ІНФОРМАЦІЯ_3, за ч.1 ст. 185-10, ч.1 ст. 204-1 Кодексу України про адміністративні правопорушення та присвоїти справі єдиний номер № 308/12359/24.
ОСОБА_1 визнати винним у вчиненні адміністративних правопорушень, передбачених ч. 1 ст. 185-10, ч.1 ст. 204-1 Кодексу України про адміністративні правопорушення та накласти на нього адміністративне стягнення в межах санкції, встановленої за більш серйозне правопорушення з числа вчинених, а саме: ч. 1 ст. 204-1 КУпАП у вигляді штрафу в розмірі двохсот неоподатковуваних мінімумів доходів громадян, що становить 3 400,00 грн. (три тисячі чотириста гривень 00 копійок).
Стягнути з ОСОБА_1 на користь держави судовий збір у розмірі 605,60 грн. (шістсот пʼять гривень шістдесят копійок).
Постанова може бути оскаржена до Закарпатського апеляційного суду через Ужгородський міськрайонний суд Закарпатської області протягом десяти днів з дня її винесення. Постанова судді у справах про адміністративне правопорушення набирає законної сили після закінчення строку подання апеляційної скарги. Строк звернення постанови до виконання три місяці з дня набрання постановою законної сили.
Суддя І. О. Шепетко
=== ENTITIES ===
1:10    CASE_NUMBER        308/12357/24
5:1     HEARING_DATE       19 серпня 2024
6:7     COURT_RAYON        Ужгородського
6:41    COURT_OBLAST       Закарпатської
6:152   VPS                ІНФОРМАЦІЯ_1
7:42    BIRTH_OBLAST       Хмельницька
7:63    BIRTH_RAYON        Шепетівський
7:86    BIRTH_SETTL        Цвітоха
7:107   CITIZEN            України
7:230   PASSPORT           України
10:4    COURT_RAYON        Ужгородського
10:38   COURT_OBLAST       Закарпатської
10:125  CASE_NUMBER        308/12359/24
10:173  CASE_NUMBER        308/12359/24
12:27   PROTOCOL           ЗхРУ № 143588
12:45   PROTO_DATE         15.07.2024
12:59   ARR_TIME           01 год. 25 хв.
12:74   ARR_DATE           15.07.2024
12:143  GUARD              Група реагування
12:237  DIST               150 метрів
12:298  DIST               550 метрів
12:352  ZNAK               288
12:448  VPS                Оноківці
12:528  BORDER_CNTRY       Словацьку Республіку
13:27   PROTOCOL           ЗхРУ № 143593
13:45   PROTO_DATE         15.07.2024
13:59   ARR_TIME           01 год. 25 хв.
13:74   ARR_DATE           15.07.2024
13:143  GUARD              Група реагування
13:237  DIST               150 метрів
13:298  DIST               550 метрів
13:352  ZNAK               288
13:448  VPS                Оноківці
31:154  PROTOCOL           ЗхРУ № 143588
31:172  PROTO_DATE         15.07.2024
31:235  DET_DATE           15.07.2024
31:453  VPS                Оноківці
38:155  PROTOCOL           ЗхРУ № 143593
38:173  PROTO_DATE         15.07.2024
38:236  DET_DATE           15.07.2024
38:454  VPS                Оноківці
45:1    RESOLUTION         Обʼєднати
45:86   CASE_NUMBER        308/12359/24
45:134  CASE_NUMBER        308/12359/24
45:372  CASE_NUMBER        308/12359/24
46:329  RESOLUTION         штрафу
46:413  FINE               3 400,00

Справа № 576/789/22
Провадження № 3/576/429/22
ПОСТАНОВА
ІМЕНЕМ УКРАЇНИ
21 червня 2022 року м. Глухів
Суддя Глухівського міськрайонного суду Сумської області Колодяжний А. О., розглянувши матеріали, що надійшли з відділу прикордонної служби «Глухів» 5 прикордонного загону Державної прикордонної служби України, про притягнення до адміністративної відповідальності:
ОСОБА_1, ІНФОРМАЦІЯ_1, уродженки Республіки Татарстан м. Альметьсвськ, громадянки РФ, проживаючої по АДРЕСА_1,
за ч. 1 ст. 204-1 Кодексу України про адміністративні правопорушення (далі КУпАП),-
встановив:
У відношенні ОСОБА_1 був складений протокол про адміністративне правопорушення за ч. 1 ст. 204-1 КУпАП в тому, що вона 18 червня 2022 року близько 17 год. 00 хв. на вхід в Україну з РФ в пішому порядку повторно здійснила незаконний перетин державного кордону України на напрямку н.п. Троєбортне (РФ) н.п. Бачівськ (Україна) без дозволу органів ДПСУ на законний перетин державного кордону України після доведення рішення про добровільне повернення в РФ (після незаконного перетину ДКУ в МАПП «Бачівськ» 17.06.2022 р. близько 13 год. 00 хв.) та була виявлена прикордонним нарядом «КрП» на околиці н.п. Вільна Слобода Шосткинського району, чим вчинила адміністративне правопорушення, передбачене ч. 1 ст. 204-1 КУпАП.
З письмових пояснень ОСОБА_1 вбачається, що перетнути державний кордон України на вʼїзд в Україну вона вирішила у звʼязку з тим, що постійно проживає на території України в м. Суми та має посвідку на постійне проживання, а в РФ поїхала на поховання батька в грудні 2021 р., а також, щоб забрати свою матір ОСОБА_2, як є інвалідом І групи (по зору) та без сторонньої допомоги не може існувати. Після перетину кордону на трасі була зупинена прикордонниками України, які сказали повертатися їй назад в РФ та перетинати державний кордон України в законний спосіб. Але вона вирішила переночувати біля ДК України і повторно потрапити в Україну наступного дня. Однак знову була зупинена прикордонниками. Іншого способу перетнути державний кордон України вона не мала змоги. Свою вину в скоєному визнає.
Вивчивши матеріали справи, представника відділу прикордонної служби «Глухів» 5-го прикордонного загону ДПС України, суд приходить до наступних висновків.
Так, згідно вимог ст. 245 КУпАП завданням провадження у справах про адміністративні правопорушення є всебічне, повне і обʼєктивне зʼясування обставин кожної справи, вирішення її у точній відповідності із законом та забезпечення виконання винесеної постанови.
Відповідно до ст. 256 КУпАП, в протоколі про адміністративне правопорушення зазначаються: дата і місце його складання, посада, прізвище, імʼя по батькові особи, яка склала протокол; відомості про особу, яка притягається до адміністративної відповідальності; місце, час вчинення і суть адміністративного правопорушення; нормативний акт, який передбачає відповідальність за дане правопорушення; прізвища, адреси свідків і потерпілих; пояснення особи, яка притягається до адміністративної відповідальності; інші відомості необхідні для вирішення справи.
Адміністративна відповідальність за ч. 1 ст. 204-1 КУпАП настає у разі перетинання або спроби перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади, тобто умисне вчинення будь-яких перелічених діянь.
При цьому, в судовому засіданні представник прикордонної служби Маснуха О. О. надав суду документи, які підтвердили той факт, що чоловік ОСОБА_1 ОСОБА_3 є військовослужбовцем, а також підтвердив той факт, що станом на 18.06.2022 у звʼязку із російською агресією в пункті пропуску «Бачівськ» українські прикордонники були відсутні.
Таким чином, судом встановлено, що дійсно 18.06.2022 ОСОБА_1 в пішому порядку перетнула державний кордон України в пункті пропуску «Бачівськ», де у звʼязку із військовими діями прикордонний контроль українськими прикордонниками не здійснювався, без дозволу ДПС України. Тобто в її діях формально вбачаються ознаки складу адміністративного правопорушення, передбаченого ч. 1 ст. 204-1 КУпАП.
Однак, зважаючи на те, що іншого способу потрапити на територію України в такій ситуації ОСОБА_1 не мала, суд вважає необхідним звільнити її від адміністративної відповідальності внаслідок малозначності вчиненого нею адміністративного правопорушення, обмежитись відносно неї усним зауваженням, а провадження в справі закрити.
Керуючись ст. 22 КУпАП,-
ПОСТАНОВИВ:
Звільнити ОСОБА_1 від адміністративної відповідальності за ч. 1 ст. 204-1 КУпАП в звʼязку із малозначністю вчиненого нею адмінправопорушення, обмежитись відносно неї усним зауваженням, а провадження в справі закрити.
Постанова може бути оскаржена до Сумського апеляційного суду протягом 10 днів з моменту її винесення шляхом подання апеляційної скарги через Глухівський міськрайонний суд Сумської області.
Суддя А. О. Колодяжний
=== ENTITIES ===
1:10    CASE_NUMBER        576/789/22
5:1     HEARING_DATE       21 червня 2022
6:7     COURT_RAYON        Глухівського
6:40    COURT_OBLAST       Сумської
6:141   VPS                Глухів
7:58    BIRTH_SETTL        Альметьсвськ
7:83    CITIZEN            РФ
10:120  ARR_DATE           18 червня 2022
10:148  ARR_TIME           17 год. 00 хв.
10:183  BORDER_CNTRY       РФ
10:285  SETTL_FROM         Троєбортне
10:297  SETTL_CNTRY        РФ
10:306  SETTL_TO           Бачівськ
10:316  SETTL_CNTRY        Україна
10:580  GUARD              КрП
10:585  ARR_PLACE          на околиці
10:601  ARR_SETTL          Вільна Слобода
10:616  ARR_RAYON          Шосткинського
12:70   VPS                Глухів
16:263  ARR_PLACE          в пункті пропуску «Бачівськ»
17:114  ARR_PLACE          в пункті пропуску «Бачівськ»
21:209  RESOLUTION         закрити

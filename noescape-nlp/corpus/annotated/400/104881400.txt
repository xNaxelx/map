Справа № 944/1972/22
Провадження № 3/944/1220/22
ПОСТАНОВА
про здійснення дистанційного судового провадження
22.06.2022 рокум. Яворів
Суддя Яворівського районного суду Львівської області Матвіїв І. М., розглянувши матеріали, які надійшли з відділу прикордонної служби «Краківець» 7 прикордонного Карпатського ЗРУ ДПС України про притягнення до адміністративної відповідальності:
ОСОБА_1, ІНФОРМАЦІЯ_1, українця, громадянина України, непрацюючого, зареєстрованого та проживаючого за адресою: АДРЕСА_1,
за ч.1 ст.204-1 Кодексу України про адміністративні правопорушення,
ВСТАНОВИВ:
В провадженні Яворівського районного суду Львівської області перебувають матеріали справи про адміністративне правопорушення відносно ОСОБА_1 за ч.1 ст.204-1 КУпАП.
20.06.2022 на адресу суду надійшло клопотання захисника особи, що притягується до адміністративної відповідальності адвоката Малика О. В. про проведення судового засідання в режимі відеоконференції поза межами приміщення суду з використанням власних технічних засобів та електронного цифрового підпису згідно з вимогами Положення про ЄСІТС за допомогою системи "EasyCon", посилаючись на віддаленість його від Яворівського районного суду Львівської області.
Розглянувши заявлене клопотання, суддя приходить до наступного висновку.
Частина 7 статті 11 Закону України «Про судоустрій і статус суддів» передбачає, що учасникам судового процесу на підставі судового рішення забезпечується можливість брати участь у судовому засіданні в режимі відеоконференції у порядку, встановленому законом. Обовʼязок забезпечити проведення відеоконференції покладається на суд, який отримав судове рішення про проведення відеоконференції, незалежно від спеціалізації та інстанції суду, який прийняв таке рішення.
Відповідно до ст.26 Закону України «Про правовий режим воєнного стану» правосуддя на території, на якій уведено воєнний стан, здійснюється лише судами. Скорочення чи прискорення будь-яких форм судочинства забороняється. У разі загрози життю, здоровʼю та безпеці відвідувачів суду, працівників апарату суду, суддів оперативно прийматимуться рішення про тимчасове зупинення здійснення судочинства певним судом.
Враховуючи те, що нормами Кодексу України про адміністративні правопорушення не передбачено проведення судового засідання в режимі відеоконференції, для забезпечення всебічного, повного і обʼєктивного розгляду справи, а також дотримання процесуальних строків її розгляду, вважаю за необхідне застосувати аналогію закону з нормами Кримінального процесуального кодексу України, а саме ст.336 КПК України, якою врегульоване вказане питання.
Статтею 336 КПК України визначено умови та порядок проведення процесуальних дій в режимі відеоконференції під час судового провадження.
На підставі ч.2 ст.366 КПК України суд ухвалює рішення про здійснення дистанційного судового провадження за власною ініціативою або за клопотанням сторони чи інших учасників кримінального провадження.
Учасники справи беруть участь у судовому засіданні в режимі відеоконференції поза межами приміщення суду з використанням власних технічних засобів та електронного цифрового підпису згідно з вимогами Положення про Єдину судову інформаційно-телекомунікаційну систему.
Підтвердження особи учасника справи здійснюється із застосуванням електронного підпису, а якщо особа не має такого підпису, то у порядку, визначеному Законом України "Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус" або Державною судовою адміністрацією України.
Ризики технічної неможливості участі в відеоконференції поза межами приміщення суду, переривання звʼязку тощо несе учасник справи, який подав відповідну заяву.
Враховуючи вищевикладене, вважаю що в клопотанні наведено достатньо підстав для проведення розгляду адміністративної справи в режимі відеоконференції та враховуючи наявну технічну можливість проведення судового засідання в режимі відеоконференції, суд вважає за можливе провести судове засідання у режимі відеоконференції за участю захисника Малика О. В. поза межами приміщення суду з застосування системи відеоконференсзвʼязку EasyCon.
Керуючись ч.7 ст.11 Закону України «Про судоустрій та статус суддів», ст.268 КУпАП, ст. 336 КПК України, суддя,
ПОСТАНОВИВ:
Клопотання захисника особи, що притягується до адміністративної відповідальності адвоката Малика О. В. про проведення судового засідання в режимі відеоконференції - задовольнити.
Судове засідання призначене на 12 год 00 хв 11.07.2022 року здійснити за участі адвоката Малика О. В. в режимі відеоконференції (дистанційне судове провадження) поза межами приміщення суду з застосуванням системи відеоконференсзвʼязку EasyCon з використанням його власного технічного засобу та електронного підпису згідно з вимогами Положення про Єдину судову інформаційно-телекомунікаційну систему.
Копію постанови надіслати адвокату Малику О. В. для виконання.
Постанова оскарженню не підлягає.
Суддя І. М. Матвіїв
=== ENTITIES ===
1:10    CASE_NUMBER        944/1972/22
5:1     HEARING_DATE       22.06.2022
6:7     COURT_RAYON        Яворівського
6:35    COURT_OBLAST       Львівської
6:136   VPS                Краківець
7:46    CITIZEN            України
10:15   COURT_RAYON        Яворівського
10:43   COURT_OBLAST       Львівської
11:1    RECEIVE_DATE       20.06.2022
24:166  RESOLUTION         задовольнити

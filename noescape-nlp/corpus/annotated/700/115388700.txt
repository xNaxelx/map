Справа №: 307/5401/23
Провадження № 3/307/2003/23
ПОСТАНОВА
ІМЕНЕМ УКРАЇНИ
04 грудня 2023 року м. Тячів
Суддя Тячівського районного суду Закарпатської області Бобрушко В. І., розглянувши справу про адміністративне правопорушення, відносно:
ОСОБА_1,
ІНФОРМАЦІЯ_1,
уродженця та мешканця АДРЕСА_1, України, громадянина України
передбачене ст. 204-1 ч.2 Кодексу України про адміністративні правопорушення,
ВСТАНОВИВ:
Згідно до протоколу про адміністративне правопорушення від 25 вересня 2023 року серії ЗхРУ № 004297, ОСОБА_1, 25 вересня 2023 року, близько 12 год. 30 хв., на напрямку 290 прикордонного знаку (територія Солотвинської обʼєднаної територіальної громади Тячівського району Закарпатської області), на відстані 1000 метрів від лінії державного кордону, разом з іншою особою, поза пунктами пропуску через державний кордон, намагався перетнути державний кордон з України до Румунії, після чого був затриманий прикордонним нарядом «Адміністративно-оперативна група», чим порушив вимоги ст.ст. 9, 12 Закону України «Про державний кордон України».
ОСОБА_1 на виклик в суд не зʼявився.
Також, із заяви ОСОБА_1 від 27 вересня 2023 року, яка долучена до матеріалів справи, відомо, що він просить розглянути дану справу без його участі.
Дослідивши матеріали справи, суд прийшов до наступного висновку.
Статтею 204-1 ч.2 КУпАП передбачено адміністративну відповідальність осіб за спробу перетинання державного кордону України будь-яким способом поза пунктами пропуску через державний кордон України групою осіб.
Притягнення особи до адміністративної відповідальності можливе лише при наявності в її діях складу адміністративного правопорушення, обовʼязковими елементами якого є: обʼєкт, обʼєктивна сторона, субʼєкт, субʼєктивна сторона (вина). Відсутність хоча б одного із вказаних елементів виключає склад правопорушення взагалі, а порушена справа підлягає закриттю.
Обʼєктом даного адміністративного проступку є суспільні відносини у сфері охорони державного кордону.
Обʼєктивна сторона правопорушення виражається у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади (формальний склад).
Субʼєкт адміністративного проступку - загальний (фізичні осудні особи, які досягли 16-річного віку).
Субʼєктивна сторона правопорушення визначається ставленням до наслідків і характеризується наявністю вини у формі умислу.
Відповідно до ст. 12 Закону України «Про державний кордон України» пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України.
Крім того, відповідно до п.2 постанови Кабінету Міністрів України № 57 від 27.01.1995 року «Про порядок перетину Державного кордону України громадянами України» перетинання громадянами України державного кордону здійснюється в пунктах пропуску через державний кордон та пунктах контролю, якщо інше непередбачено законом,за одним з таких документів, що дають право на виїзд з України і вʼїзд в Україну: 1)паспорт громадянина України для виїзду за кордон;2) дипломатичний паспорт; 3) службовий паспорт; 4) проїзний документ дитини; 5) посвідчення особи моряка; 6) посвідчення члена екіпажу.
Відповідно до ст. 251 КУпАП доказами в справі про адміністративне правопорушення є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненнями особи, яка притягається до адміністративної відповідальності, потерпілих, свідків, висновком експерта, речовими доказами, показаннями технічних приладів та технічних засобів, що мають функції фото- і кінозйомки, відеозапису, у тому числі тими, що використовуються особою, яка притягається до адміністративної відповідальності, або свідками, а також працюючими в автоматичному режимі, чи засобів фото- і кінозйомки, відеозапису, у тому числі тими, що використовуються особою, яка притягається до адміністративної відповідальності, або свідками, а також працюючими в автоматичному режимі, які використовуються при нагляді за виконанням правил, норм і стандартів, що стосуються забезпечення безпеки дорожнього руху, протоколом про вилучення речей і документів, а також іншими документами.
Обовʼязок щодо збирання доказів покладається на осіб, уповноважених на складання протоколів про адміністративні правопорушення, визначених статтею 255 цього Кодексу.
Начальником відділу прикордонної служби «ІНФОРМАЦІЯ_2» ІНФОРМАЦІЯ_3 прикордонної служби «ІНФОРМАЦІЯ_2» до суду надано лише протокол про адміністративне правопорушення від 25 вересня 2023 року серії ЗхРУ № 004297 за ч.2 ст.204-1 КУпАП щодо ОСОБА_1, при цьому будь-яких інших належних доказів щодо вчинення ОСОБА_1 адміністративного правопорушення суду не надано.
У протоколі про адміністративне правопорушення, який надійшов до суду, не зазначено яким чином було встановлено, що ОСОБА_1 намагався незаконно, поза пунктами пропуску через державний кордон, перетнути державний кордон з України до Румунії.
Водночас, суд зазначає, що ні схеми правопорушення, на якій зафіксовані умовні позначки місця вчинення правопорушення, місця розташування, маршрут руху порушника та лінію державного кордону, чи інших беззаперечних доказів, які б вказували на причетність ОСОБА_1 до інкримінованого йому правопорушення не надано.
Не підтверджує також вчинення ОСОБА_1 адміністративного правопорушення, передбаченого ч.2 ст.204-1 КУпАП і додані до протоколу про адміністративне правопорушення протокол про адміністративне затримання від 25 вересня 2023 року, протокол особистого огляду, огляду речей та вилучення речей і документів від 25 вересня 2023 року та пояснення ОСОБА_2 від 26.09.2023 року.
За таких обставин, всі перераховані вище доводи, у своїй сукупності, дають суду підстави прийти до висновку про недоведеність того, що ОСОБА_3 у зазначені в протоколі про адміністративне правопорушення час та місці, дійсно здійснив спробу незаконного перетинання державного кордону України, а встановлена невідповідність даних протоколу про адміністративне правопорушення обʼєктивним обставинам справи вказують на відсутність доказів на підтвердження винуватості ОСОБА_1 у інкримінованому йому діянні за ч.2 ст.204-1 КУпАП.
Враховуючи наведене, та те, що вина ОСОБА_1 у вчиненні ним адміністративного правопорушення, крім протоколу про адміністративне правопорушення, в якому узагальнено викладено суть правопорушення, іншими матеріалами справи не доведена, вважаю, що в діях ОСОБА_1 при наведених обставинах відсутній склад адміністративного правопорушення, передбаченого ч.2 ст.204-1 КУпАП, а тому провадження в даній справі слід закрити.
Тому, керуючись ст.ст. 247 ч.1 п.1, 283, 284 КУпАП,
ПОСТАНОВИВ:
Провадження в справі про притягнення ОСОБА_1 до адміністративної відповідальності за ч.2 ст.204-1 КУпАП України закрити, у звʼязку з відсутністю в його діях складу адміністративного правопорушення, передбаченого ч.2 ст.204-1 КУпАП.
На постанову може бути подана апеляційна скарга до Закарпатського апеляційного суду через Тячівський районний суд протягом десяти днів з дня винесення постанови.
Суддя Тячівського
районного суду: В. І. Бобрушко
=== ENTITIES ===
1:11    CASE_NUMBER        307/5401/23
5:1     HEARING_DATE       04 грудня 2023
6:7     COURT_RAYON        Тячівського
6:34    COURT_OBLAST       Закарпатської
9:54    CITIZEN            України
12:60   PROTO_DATE         25 вересня 2023
12:87   PROTOCOL           ЗхРУ № 004297
12:111  ARR_DATE           25 вересня 2023
12:141  ARR_TIME           12 год. 30 хв.
12:169  ZNAK               290
12:204  ARR_GROMADA        Солотвинської
12:252  ARR_RAYON          Тячівського
12:271  ARR_OBLAST         Закарпатської
12:307  DIST               1000 метрів
12:468  BORDER_CNTRY       Румунії
12:525  GUARD              Адміністративно-оперативна група
26:42   VPS                ІНФОРМАЦІЯ_2
26:90   VPS                ІНФОРМАЦІЯ_2
26:172  PROTO_DATE         25 вересня 2023
26:199  PROTOCOL           ЗхРУ № 004297
27:233  BORDER_CNTRY       Румунії
29:207  DET_DATE           25 вересня 2023
34:113  RESOLUTION         закрити
36:7    COURT_RAYON        Тячівського

Справа № 938/102/24
Провадження № 3/938/100/24
ПОСТАНОВА
ІМЕНЕМ УКРАЇНИ
28 лютого 2024 року селище Верховина
Суддя Верховинського районного суду Івано-Франківської області Чекан Н. М., розглянувши клопотання особи, що притягається до адміністративної відповідальності, ОСОБА_1 про участь у судовому засіданні в режимі відеоконференції,-
ВСТАНОВИВ:
У провадженні Верховинського районного суду Івано-Франківської області знаходиться адміністративний матеріал про притягнення до адміністративної відповідальності ОСОБА_1 за вчинення ним адміністративного правопорушення, передбаченого ч.2 ст. 204-1 КУпАП.
Від особи, що притягається до адміністративної відповідальності, ОСОБА_1 через електронну пошту до суду поступило клопотання про його участь у судових засіданнях, у тому числі 28.02.2024 року, в режимі відео конференції поза межами приміщення суду з використанням власних технічних засобів з використанням системи відеоконференцзвʼязку через Елетронний кабінет Електронного суду.
Розглянувши вказане клопотання, суддя приходить до такого висновку.
КУпАП не передбачає можливості проведення відеоконференцій.
Згідно зі ч. 1 ст. 2 КУпАП, законодавство України про адміністративні правопорушення складається з цього Кодексу та інших Законів України.
У ч. 7 ст. 11 Закону України "Про судоустрій і статус суддів" передбачено, що учасникам судового процесу на підставі судового рішення забезпечується можливість брати участь у судовому засіданні в режимі відеоконференції у порядку, встановленому законом.
Згідно з вимогами практики ЄСПЛ, особливості процесуального розгляду справ про адміністративні правопорушення мають прирівнюватися до кримінального процесуального законодавства.
У разі відсутності закону, що регулює відповідні правовідносини, суд застосовує закон, що регулює подібні правовідносини (аналогія закону), а за відсутності такого закону суд виходить із конституційних принципів і загальних засад права (аналогія права). Враховуючи, що Кримінальний процесуальний кодекс України містить відповідні правові норми щодо можливості проведення судового провадження в режимі відеоконференції, тому при розгляді даного питання суд вважає за можливе застосувати аналогію закону.
Відповідно до ч. 2 ст.336 КПК України суд ухвалює рішення про здійснення дистанційного судового провадження за власною ініціативою або за клопотанням сторони чи інших учасників кримінального провадження.
Таким чином, клопотання особи, яка притягається до адміністративної відповідальності ОСОБА_1 про участь у судових засіданнях, в тому числі 28.02.2024 року, в режимі відеоконференції з використанням власних технічних засобів з використанням системи відеоконференцзвʼязку через Елетронний кабінет Електронного суду задоволити.
На підставі викладеного, керуючись ст. 2 КпАП України, ч. 7 ст. 11 Закону України "Про судоустрій і статус суддів", -
ПОСТАНОВИВ:
Клопотання особи, що притягається до адміністративної відповідальності, ОСОБА_1 про участь у судових засіданнях, в тому числі 28.02.2024 року, в режимі відеоконференції з використанням власних технічних засобів задоволити.
Проводити судові засідання у справі про притягнення до адміністративної відповідальності ОСОБА_1 за ч.2 ст. 204-1 КУпАП, в режимі відеоконференції поза межами приміщення суду з використанням власних технічних засобів за участю ОСОБА_1.
Постанова оскарженню не підлягає.
Суддя Наталія ЧЕКАН
=== ENTITIES ===
1:10    CASE_NUMBER        938/102/24
5:1     HEARING_DATE       28 лютого 2024
6:7     COURT_RAYON        Верховинського
6:37    COURT_OBLAST       Івано-Франківської
8:15    COURT_RAYON        Верховинського
8:45    COURT_OBLAST       Івано-Франківської
20:212  RESOLUTION         задоволити

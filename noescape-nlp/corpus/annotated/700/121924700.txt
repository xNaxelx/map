308/12726/24
ПОСТАНОВА
ІМЕНЕМ УКРАЇНИ
03.09.2024 року місто Ужгород
Суддя Ужгородського міськрайонного суду Закарпатської області Придачук О. А., розглянувши матеріали справи про адміністративне правопорушення відносно громадянина України ОСОБА_1, ІНФОРМАЦІЯ_1, місце проживання: АДРЕСА_1, за ч. 1 ст. 204-1 КУпАП
ВСТАНОВИВ:
06.05.2024 року о 15 год. 45 хв. ОСОБА_1 був виявлений та затриманий прикордонним нарядом «Група реагування» на відстані 5 м. до державного кордону, на напрямку 309 прикордонного знаку, на ділянці відповідальності впс «Ужгород», при спробі незаконного перетинання державного кордону України в Словацьку Республіку в пішому порядку поза пунктом пропуску, чим вчинив дії передбачені ч. 1 ст. 204-1 КУпАП.
ОСОБА_1 в судове засідання не зʼявився, хоча про час та місце розгляду справи був повідомлений належним чином. У матеріалах справи наявна заява ОСОБА_1 про розгляд справи у його відсутності.
Дослідивши матеріали справи приходжу до наступного.
У відповідності до ст. 9 КУпАП - адміністративним правопорушенням визнається протиправна, вина (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Частиною першою статті 204-1 КУпАП передбачена адміністративна відповідальність за перетинання або спроба перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Вина правопорушника підтверджується протоколом про адміністративне правопорушення серії ЗхРУ № 142085 від 06.05.2024 р., протоколом про адміністративне затримання від 06.05.2024 р., протоколом особистого огляду, огляду речей та вилучення речей і документів від 06.05.2024 року, рапортом техніка відділення логістики відділу прикордонної служби «ІНФОРМАЦІЯ_2» (тип Б) від 06.05.2024 року, письмовими поясненнями ОСОБА_1 від 06.05.2024 року, згідно яких він вину визнає, схемою щодо виникнення обстановки на ділянці впс «ІНФОРМАЦІЯ_2» (тип Б) НОМЕР_1 прикордонного загону 06.05.2024 року з фототаблицею, наявними у матеріалах справи.
Відповідно до вимог ст.245 КУпАП завданням провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом.
У відповідності з положеннями ст. 8 КУпАП, особа, яка вчинила адміністративне правопорушення, підлягає відповідальності на підставі закону, що діє під час та за місцем вчинення правопорушення.
Згідно приписів ст. 7 КУПАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом. Провадження в справах про адміністративні правопорушення здійснюється на основі суворого додержання законності. Застосування уповноваженими на те органами і посадовими особами заходів адміністративного впливу провадиться в межах їх компетенції, у точній відповідності з законом.
Відповідно до ч. 2 ст. 38 КУпАП якщо справи про адміністративні правопорушення відповідно до цього Кодексу чи інших законів підвідомчі суду (судді), стягнення може бути накладено не пізніш як через три місяці з дня вчинення правопорушення, а при триваючому правопорушенні - не пізніш як через три місяці з дня його виявлення, крім справ про адміністративні правопорушення, зазначені у частині третій цієї статті.
Згідно вимог ст. 247 КУпАП, провадження в справі про адміністративне правопорушення не може бути розпочато, а розпочате підлягає закриттю за таких обставин, зокрема, передбачених пунктом 7 цієї статті, а саме у випадку закінчення на момент розгляду справи про адміністративне правопорушення строків, передбачених статтею 38 цього Кодексу.
Як встановлено згідно матеріалів справи про адміністративне правопорушення, інкриміноване правопорушення ОСОБА_1 вчинив 06.05.2024 року, справа про адміністративне правопорушення надійшла до суду 05.08.2024 року, у звʼязку з чим на час розгляду справи, передбачений ч. 2 ст. 38 КУпАП тримісячний строк притягнення до адміністративної відповідальності з дня вчинення правопорушення минув, а тому, у відповідності до п. 7 ст. 247 КУпАП, провадження у справі про адміністративне правопорушення відносно ОСОБА_1, ІНФОРМАЦІЯ_1, за ст. 173 КУпАП, підлягає закриттю.
Керуючись ст. ст. 38, 204-1 ч.1, 283-285, 287-294 КУпАП
ПОСТАНОВИВ:
Провадження по адміністративній справі відносно ОСОБА_1, ІНФОРМАЦІЯ_1, за ч. 1 ст. 204-1 КУпАП закрити у звʼязку із закінченням строків накладення адміністративного стягнення.
Постанову може бути оскаржено протягом десяти днів з дня винесення постанови.
Суддя: О. А. Придачук
=== ENTITIES ===
1:1     CASE_NUMBER        308/12726/24
4:1     HEARING_DATE       03.09.2024
5:7     COURT_RAYON        Ужгородського
5:41    COURT_OBLAST       Закарпатської
5:164   CITIZEN            України
7:1     ARR_DATE           06.05.2024
7:19    ARR_TIME           15 год. 45 хв.
7:92    GUARD              Група реагування
7:122   DIST               5 м.
7:162   ZNAK               309
7:220   VPS                Ужгород
7:294   BORDER_CNTRY       Словацьку Республіку
12:89   PROTOCOL           ЗхРУ № 142085
12:107  PROTO_DATE         06.05.2024
12:168  DET_DATE           06.05.2024
12:346  VPS                ІНФОРМАЦІЯ_2
12:520  VPS                ІНФОРМАЦІЯ_2
18:197  RECEIVE_DATE       05.08.2024
21:96   RESOLUTION         закрити

Справа № 517/1064/23
Провадження № 3/517/776/2023
ПОСТАНОВА
ІМЕНЕМ УКРАЇНИ
29 грудня 2023 року смт Захарівка
Суддя Фрунзівського районного суду Одеської області Меєчко О. М., розглянувши матеріали про притягнення до адміністративної відповідальності ОСОБА_1, ІНФОРМАЦІЯ_1, уродженця с. Вербуватівка Юрʼївського району Дніпропетровської області, зареєстрованого за адресою: АДРЕСА_1, проживаючого за адресою: АДРЕСА_2, не працюючого, ідентифікаційний номер НОМЕР_1, за вчинення правопорушення, передбаченого ч. 1 ст. 204-1 КУпАП, -
ВСТАНОВИВ:
До Фрунзівського районного суду Одеської області надійшли матеріали про притягнення ОСОБА_1 до адміністративної відповідальності за вчинення правопорушення, передбаченого ч. 1 ст. 204-1 КУпАП.
Протокол складений помічником начальника відділу (з адміністративно-юрисдикційної діяльності) відділу прикордонної служби «Велика Михайлівка» Макогоненко В. О.
Відповідно до адміністративних матеріалів наданих суду встановлено, що 24 листопада 2023 року біля 21 год 10 хв., на залізничній станції «Затишшя» смт Затишшя Роздільнянського району Одеської області, прикордонним нарядом «Супровід транспортних засобів» на відстані 35000 метрів від лінії державного кордону, було виявлено ОСОБА_1, який намагався перетнути державний кордон на вихід з України до Р. Молдова на напрямку смт Велика Михайлівка (Україна) с. Малаєшти (РМ) поза пунктом пропуску, в пішому порядку. Своїми діями ОСОБА_1 порушив вимоги ст. 9 ЗУ «Про державний кордон України» та вчинив правопорушення, передбачене ч. 1 ст. 204-1 КУпАП.
ОСОБА_1 в судове засідання двічі не зʼявився, про дату, час і місце розгляду справи повідомлявся належним чином, про причини неявки суд не повідомив. Клопотання про відкладення розгляду справи від ОСОБА_1 до суду не надходило.
Також, про судове засідання ОСОБА_1 повідомлявся через розміщення оголошення на офіційному вебсайті судової влади України про його виклик в судове засідання.
Крім того, інформація щодо дати, часу та місця розгляду справи була розміщена на офіційному вебсайті Фрунзівського районного суду Одеської області, що дозволяло ОСОБА_1 самостійно її переглянути.
Практика Європейського Суду з прав людини (зокрема рішення «Пономарьов проти України» від 3 квітня 2008 року) наголошує, що «сторони в розумні інтервали часу мають вживати заходів, щоб дізнатись про стан відомого їм судового провадження».
За таких обставин суд вважає, що ОСОБА_1 про дату, час і місце розгляду справи був повідомлений належним чином.
Відповідно до ч.ч. 1 та 2 ст. 268 КУпАП, справа про адміністративне правопорушення розглядається в присутності особи, яка притягається до адміністративної відповідальності. Під час відсутності цієї особи справу може бути розглянуто лише у випадках, коли є дані про своєчасне її сповіщення про місце і час розгляду справи і якщо від неї не надійшло клопотання про відкладення розгляду справи.
Таким чином, ураховуючи приписи ст. 268 КУпАП, а саме те, що ОСОБА_1 був обізнаний про складання відносно нього протоколу про адміністративне правопорушення та повідомлений про дату, час і місце розгляду справи, клопотання про відкладення розгляду справи від ОСОБА_1 не надходило, а також беручи до уваги те, що при розгляді справи про адміністративне правопорушення, передбачене ч. 1 ст. 204-1 КУпАП, присутність особи, яка притягається до адміністративної відповідальності, є необовʼязковою, суд вважає за необхідне провести розгляд справи за його відсутності.
Винність ОСОБА_1 у вчиненні даного правопорушення підтверджується матеріалами справи, а саме: протоколом про адміністративне правопорушення серії ПдРУ № 289648 від 24 листопада 2023 року, з якого вбачаються дані про його особу, дату, час, місце та обставини скоєного ним правопорушення, який останній підписав без будь-яких зауважень щодо його змісту (а.с. 1); письмовими поясненнями ОСОБА_1 від 24 листопада 2023 року, згідно яких він вказав, що мав намір незаконно перетнути державний кордон України з метою подальшого там проживання. Про можливість виїзду дізнався із соціальної мережі «Тік-Ток». Для цього у месенджері «Telegram» він звʼязався із невідомою особою, яка пообіцяла йому допомогти перетнути державний кордон. Надалі за вказівкою невідомої особи він виїхав з м. Павлоград до м. Одеса. Переночувавши в хостелі, він вирушив на електропоїзді Одеса-Вапнярка в бік державного кордону. Вийшовши на станції «Затишшя», в ході перевірки документів, був затриманий прикордонниками. Свою вину у спробі незаконного перетину державного кордону визнав повністю (а.с. 2); рапортом інспектора прикордонної служби 1 категорії фельдшера відділу прикордонної служби «ІНФОРМАЦІЯ_2» (тип Б) Іванова П. від 24 листопада 2023 року, згідно якого він 24 листопада 2023 року біля 21 год 10 хв. будучи в прикордонному наряді «Супровід транспортних засобів» на напрямку смт Велика Михайлівка (Україна) с. Малаєшти (РМ) на відстані до 35000 метрів виявив ОСОБА_1, який намагався незаконно здійснити перетин державного кордону України з Республікою Молдова на вихід із України в пішому порядку (а.с. 3); довідкою про результати проведення перевірочних заходів із затриманим громадянином з фототаблицями огляду мобільного телефону, з яких вбачається отримання ОСОБА_1 від невідомої особи через месенджер «Telegram» порад та вказівок щодо незаконного перетину державного кордону та вчинення останнім послідовних дій спрямованих на їх виконання, з метою подальшого незаконного перетину державного кордону (а.с. 4).
Диспозицією ч. 1 ст. 204-1 КУпАП передбачає відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Відповідно до ч.ч. 1, 2 ст. 9 ЗУ «Про державний кордон України» перетинання державного кордону України здійснюється на шляхах сполучення через державний кордон з додержанням встановленого порядку.
Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Дослідивши матеріали справи, суд дійшов висновку, що ОСОБА_1 своїми умисними діями вчинив адміністративне правопорушення, передбачене ч. 1 ст. 204-1 КУпАП, а саме спроба перетинання державного кордону України поза пунктом пропуску через державний кордон України без відповідних документів.
Відповідно до ст. 23 КУпАП, адміністративне стягнення є мірою відповідальності і застосовується з метою виховання особи, яка вчинила адміністративне правопорушення, в дусі додержання законів України, поваги до правил співжиття, а також запобігання вчиненню нових правопорушень як самим правопорушником, так і іншими особами.
Згідно ст. 33 КУпАП, при накладенні стягнення ураховуються характер вчиненого правопорушення, особа порушника, ступінь його вини, відношення до скоєного правопорушення, майновий стан, обставини, що помʼякшують і обтяжують відповідальність.
Обставини, що помʼякшують та обтяжують відповідальність ОСОБА_1 судом не встановлені.
При визначенні виду адміністративного стягнення, яке необхідно застосувати до ОСОБА_1, за вчинення вказаного адміністративного правопорушення суд приймає до уваги обставини справи та особу порушника, а також ураховує, що адміністративне стягнення є мірою відповідальності і застосовується з метою виховання особи, яка вчинила адміністративне правопорушення, а також запобігання вчиненню нових правопорушень як самим правопорушником, так і іншими особами.
Зважаючи на вказані обставини, суд дійшов висновку про те, що до ОСОБА_1 необхідно застосувати адміністративне стягнення у виді штрафу.
Відповідно до ст. 40-1 КУпАП судовий збір у провадженні по справі про адміністративне правопорушення у разі винесення судом (суддею) постанови про накладення адміністративного стягнення сплачується особою, на яку накладено таке стягнення.
Таким чином з ОСОБА_1 також потрібно стягнути судовий збір в сумі 536 грн 80 коп., сплата якого передбачена п. 5 ст. 4 Закону України «Про судовий збір».
Ураховуючи викладене та керуючись статтями 23, 33, 40-1, 204-1, 283, 284 КУпАП, Законом України «Про судовий збір», суд -
ПОСТАНОВИВ:
Визнати ОСОБА_1, ІНФОРМАЦІЯ_1, уродженця с. Вербуватівка Юрʼївського району Дніпропетровської області, зареєстрованого за адресою: АДРЕСА_1, проживаючого за адресою: АДРЕСА_2, не працюючого, ідентифікаційний номер НОМЕР_1, винним у вчиненні правопорушення, передбаченого ч. 1 ст. 204-1 КУпАП та застосувати до нього адміністративне стягнення у виді штрафу в розмірі 200 (двохсот) неоподаткованих мінімумів доходів громадян в сумі 3400 (три тисячі чотириста) гривень.
Реквізити для сплати штрафу: отримувач коштів Фрунзівський р/с в Од.обл./отг.смт. Захарівка/21081100, код отримувача (за ЄДРПОУ) 37607526, банк отримувача - Казначейство України (ЕАП), код банку отримувача (МФО) 899998, рахунок отримувача (стандарт IBAN) UA218999980313070106000015672, код класифікації доходів бюджету 21081100.
Стягнути з ОСОБА_1, ІНФОРМАЦІЯ_1, уродженця с. Вербуватівка Юрʼївського району Дніпропетровської області, зареєстрованого за адресою: АДРЕСА_1, проживаючого за адресою: АДРЕСА_2, не працюючого, ідентифікаційний номер НОМЕР_1, на користь держави судовий збір в сумі 536 (пʼятсот тридцять шість) гривень 80 копійок.
Реквізити для сплати судового збору: отримувач коштів - ТУ ДСА в Од.обл./отг.смт. Захарівка/22030101, код отримувача (за ЄДРПОУ) 37607526, банк отримувача - Казначейство України (ЕАП), код банку отримувача (МФО) 899998, рахунок отримувача (стандарт IBAN) UA328999980313161206000015672, код класифікації доходів бюджету 22030101.
Згідно із ст. 307 КУпАП штраф має бути сплачений порушником не пізніше як через пʼятнадцять днів з дня вручення йому постанови про накладення штрафу, крім випадків, передбачених статтею 300-1 цього Кодексу, а в разі оскарження такої постанови не пізніш як через пʼятнадцять днів з дня повідомлення про залишення скарги без задоволення.
У випадку примусового виконання постанови про стягнення штрафу за вчинення адміністративного правопорушення з порушника стягується подвійний розмір штрафу, накладеного на нього, тобто 6800 гривень, що передбачено ст. 308 КУпАП.
Постанова може бути оскаржена шляхом подання апеляційної скарги через Фрунзівський районний суд Одеської області до Одеського апеляційного суду протягом десяти днів з дня її винесення.
Постанова може бути предʼявлена до виконання на протязі трьох місяців з дня її винесення.
Суддя:
=== ENTITIES ===
1:10    CASE_NUMBER        517/1064/23
5:1     HEARING_DATE       29 грудня 2023
6:7     COURT_RAYON        Фрунзівського
6:36    COURT_OBLAST       Одеської
6:178   BIRTH_SETTL        Вербуватівка
6:191   BIRTH_RAYON        Юрʼївського
6:210   BIRTH_OBLAST       Дніпропетровської
8:4     COURT_RAYON        Фрунзівського
8:33    COURT_OBLAST       Одеської
9:124   VPS                Велика Михайлівка
10:72   ARR_DATE           24 листопада 2023
10:100  ARR_TIME           21 год 10 хв.
10:115  ARR_PLACE          на залізничній станції «Затишшя»
10:152  ARR_SETTL          Затишшя
10:160  ARR_RAYON          Роздільнянського
10:184  ARR_OBLAST         Одеської
10:224  GUARD              Супровід транспортних засобів
10:267  DIST               35000 метрів
10:397  BORDER_CNTRY       Р. Молдова
10:424  SETTL_FROM         Велика Михайлівка
10:443  SETTL_CNTRY        Україна
10:455  SETTL_TO           Малаєшти
10:465  SETTL_CNTRY        РМ
18:147  PROTOCOL           ПдРУ № 289648
18:165  PROTO_DATE         24 листопада 2023
18:1165 VPS                ІНФОРМАЦІЯ_2
18:1243 ARR_DATE           24 листопада 2023
18:1271 ARR_TIME           21 год 10 хв.
18:1316 GUARD              Супровід транспортних засобів
18:1363 SETTL_FROM         Велика Михайлівка
18:1382 SETTL_CNTRY        Україна
18:1394 SETTL_TO           Малаєшти
18:1404 SETTL_CNTRY        РМ
18:1423 DIST               35000 метрів
18:1524 BORDER_CNTRY       Республікою Молдова
32:45   BIRTH_SETTL        Вербуватівка
32:58   BIRTH_RAYON        Юрʼївського
32:77   BIRTH_OBLAST       Дніпропетровської
32:350  RESOLUTION         штрафу
32:431  FINE               3400
34:48   BIRTH_SETTL        Вербуватівка
34:61   BIRTH_RAYON        Юрʼївського
34:80   BIRTH_OBLAST       Дніпропетровської

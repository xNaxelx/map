ПОСТАНОВА
ІМЕНЕМ УКРАЇНИ
Справа № 495/5005/22
Номер провадження 3/495/2580/2022
25 липня 2022 рокум. Білгород-Дністровський
Суддя Білгород-Дністровського міськрайонного суду Одеської області Анісімова Н. Д., розглянувши матеріали, що надійшли від Південного регіонального управління 25 прикордонного загону Державної прикордонної служби України про притягнення до адміністративної відповідальності:
ОСОБА_1,
ІНФОРМАЦІЯ_1, громадянина України,
проживаючого за адресою:
АДРЕСА_1
тимчасово не працюючого
за ч1 ст. 204-1 КУпАП, -
встановила:
18.07.2022 року до Білгород-Дністровського міськрайонного суду Одеської області від Південного регіонального управління 25 прикордонного загону Державної прикордонної служби України надійшли матеріали про притягнення до адміністративної відповідальності, за ч.1 ст. 204-1 Кодексу України про адміністративні правопорушення ОСОБА_1
З матеріалів справи вбачається, що 14.07.2022 року о 16:00, в пункті пропуску «Старокозаче» прикордонним нарядом «Перевірка документів», був виявлений громадянин України ОСОБА_1, який намагався перетнути Державний кордон України з України в Республіку Молдова надавши на паспортний контроль «Тимчасове посвідчення військовозобовʼязаного» та «Довідку ВЛК» з ознаками підробки, тим самим порушуючи вимоги ст. 9 ЗУ «Про Державний кордон України» та ст. 8 ЗУ «Про правовий режим воєнного стану», тобто вчинив правопорушення, адміністративна відповідальність за яке передбачена ч.1 ст.204-1 КУпАП.
14.07.2022 року старший прикордонник нарядів в пункті пропуску «Старокозаче» склав адміністративний протокол серії ПдРУ № 163602 відносно ОСОБА_1 за ч.1 ст. 204-1 Кодексу України про адміністративні правопорушення.
В судове засідання громадянин України ОСОБА_1 не зʼявився, причини неявки суду невідомі, клопотань про відкладення або заперечень на адресу суду не надав.
Вина правопорушника підтверджується матеріалами справи, а саме: протоколом про адміністративне правопорушення від 14.07.2022 року серії ПдРУ № 163602, рапортами, поясненням та розпискою.
Вивчивши матеріали адміністративної справи суд приходить до наступного висновку, а саме вважає, що вина ОСОБА_1 у вчиненні адміністративного правопорушення доведена, в його діях суд вбачає склад адміністративного правопорушення, передбаченого ч.1 ст. 204-1 КУпАП.
Відповідно до санкції ст. 204-1 КУпАП перетинання або спроба перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади, тягнуть за собою накладення штрафу від двохсот до пʼятисот неоподатковуваних мінімумів доходів громадян або адміністративний арешт на строк до пʼятнадцяти діб, з конфіскацією знарядь і засобів вчинення правопорушення.
При накладені адміністративного стягнення, суд враховує характер вчиненого правопорушення, особу порушника, ступінь його вини, майновий стан, обставини що помʼякшують та обтяжують відповідальність та те, що адміністративне стягнення є мірою відповідальності і застосовується з метою виховання особи, яка вчинила правопорушення в дусі додержання законів України, а також запобігання вчиненню нових правопорушень, як самим правопорушником так і іншими особами, суд вважає за необхідне накласти на нього адміністративне стягнення у вигляді штрафу з конфіскацією знарядь і засобів вчинення правопорушення.
Крім того, відповідно до ст. 40-1 КУпАП, ч.5 ст.4 Закону України «Про судовий збір», судовий збір у провадженні по справі про адміністративне правопорушення у разі винесення судом постанови про накладення адміністративного стягнення сплачується особою, на яку накладено таке стягнення в розмірі 0,2 розміру прожиткового мінімуму для працездатних осіб, тобто 496 грн. 20 коп.
Враховуючи вищевикладене та керуючись ст. 27, 33-35, 204-1, 221, 283, 284 КУпАП, суд
Постановила:
Громадянина України ОСОБА_1 визнати винним у вчиненні адміністративного правопорушення, передбаченого ч. 1 ст. 204-1 КУпАП.
Притягнути ОСОБА_1 до адміністративної відповідальності та накласти на нього адміністративне стягнення у вигляді штрафу в розмірі 200 неоподаткованих мінімумів доходів громадян, що становить 3400 грн. з конфіскацією знарядь та засобів вчинення правопорушення.
Стягнути з ОСОБА_1 на користь державного бюджету України судовий збір у розмірі 496 грн. 20 коп.
Згідно ст. 307 КУпАП штраф має бути сплачений порушником не пізніше, як через пʼятнадцять днів з дня вручення йому постанови про накладення штрафу.
Згідно ст. 308 КУпАП У разі несплати правопорушником штрафу у строк, установлений частиною першою статті 307 цього Кодексу, постанова про накладення штрафу надсилається для примусового виконання до органу державної виконавчої служби за місцем проживання порушника. У порядку примусового виконання постанови про стягнення штрафу за вчинення адміністративного правопорушення з правопорушника стягується подвійний розмір штрафу, визначеного у відповідній статті КУпАП та зазначеного у постанові про стягнення штрафу.
Постанова судді у справі про адміністративне правопорушення може бути оскаржена протягом десяти днів з дня винесення постанови.
Строк предʼявлення виконавчого документа до виконання становить три місяці.
Суддя Анісімова Н. Д.
=== ENTITIES ===
3:10    CASE_NUMBER        495/5005/22
5:1     HEARING_DATE       25 липня 2022
6:7     COURT_RAYON        Білгород-Дністровського
6:51    COURT_OBLAST       Одеської
8:27    CITIZEN            України
14:1    RECEIVE_DATE       18.07.2022
14:20   COURT_RAYON        Білгород-Дністровського
14:64   COURT_OBLAST       Одеської
15:36   ARR_DATE           14.07.2022
15:54   ARR_TIME           16:00
15:61   ARR_PLACE          в пункті пропуску «Старокозаче»
15:115  GUARD              Перевірка документів
15:163  CITIZEN            України
15:242  BORDER_CNTRY       Республіку Молдова
16:1    PROTO_DATE         14.07.2022
16:46   ARR_PLACE          в пункті пропуску «Старокозаче»
16:116  PROTOCOL           ПдРУ № 163602
17:31   CITIZEN            України
18:115  PROTO_DATE         14.07.2022
18:137  PROTOCOL           ПдРУ № 163602
25:13   CITIZEN            України
26:114  RESOLUTION         штрафу
26:192  FINE               3400

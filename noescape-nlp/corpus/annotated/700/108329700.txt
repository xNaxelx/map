Виноградівський районний суд Закарпатської області
______________________________________________________________
Справа № 299/46/23
ПОСТАНОВА
10.01.2023 року м. Виноградів
Суддя Виноградівського районного суду Закарпатської області Бак М. Д., ознайомившись в порядку підготовки до розгляду з матеріалами, які поступили з відділу прикордонної служби " ІНФОРМАЦІЯ_1 " (тип Б) ІНФОРМАЦІЯ_2, про притягнення до адміністративної відповідальності
ОСОБА_1, ІНФОРМАЦІЯ_3, уродженця м. Запоріжжя, місце проживання: АДРЕСА_1,
за вчинення адміністративного правопорушення, передбаченого частиною другою статті 204-1 Кодексу України про адміністративні правопорушення (надалі - КУпАП),
ВСТАНОВИВ:
09.01.2023 року із відділу прикордонної служби " ІНФОРМАЦІЯ_1 " (тип Б) ІНФОРМАЦІЯ_2 до суду поступив протокол про адміністративне правопорушення серії ЗхРУ № 006484 від 27.12.2022 року, складений "у розпорядженні начальника НОМЕР_1 прикордонного загону" старшим лейтенантом ОСОБА_2 відносно ОСОБА_1 за частиною другою статті 204-1 КУпАП, з додатками.
Відповідно до пункту 2 статті 278 КУпАП орган (посадова особа) при підготовці до розгляду справи про адміністративне правопорушення вирішує питання про те, чи правильно складено протокол та інші матеріали справи про адміністративне правопорушення.
Вимоги до змісту протоколу про адміністративне правопорушення передбачені у статті 256 КУпАП.
Згідно статті 256 КУпАП у протоколі про адміністративне правопорушення зазначаються: дата і місце його складення, посада, прізвище, імʼя, по батькові особи, яка склала протокол; відомості про особу, яка притягається до адміністративної відповідальності (у разі її виявлення); місце, час вчинення і суть адміністративного правопорушення; нормативний акт, який передбачає відповідальність за дане правопорушення; прізвища, адреси свідків і потерпілих, прізвище викривача (за його письмовою згодою), якщо вони є; пояснення особи, яка притягається до адміністративної відповідальності; інші відомості, необхідні для вирішення справи. Якщо правопорушенням заподіяно матеріальну шкоду, про це також зазначається в протоколі.
Протокол підписується особою, яка його склала, і особою, яка притягається до адміністративної відповідальності; при наявності свідків і потерпілих протокол може бути підписано також і цими особами.
У разі відмови особи, яка притягається до адміністративної відповідальності, від підписання протоколу, в ньому робиться запис про це. Особа, яка притягається до адміністративної відповідальності, має право подати пояснення і зауваження щодо змісту протоколу, які додаються до протоколу, а також викласти мотиви свого відмовлення від його підписання.
При складенні протоколу особі, яка притягається до адміністративної відповідальності, розʼяснюються його права і обовʼязки, передбачені статтею 268 цього Кодексу, про що робиться відмітка у протоколі.
У частині другій статті 254 КУпАП передбачено, що протокол про адміністративне правопорушення, у разі його оформлення, складається не пізніше двадцяти чотирьох годин з моменту виявлення особи, яка вчинила правопорушення, у двох примірниках, один із яких під розписку вручається особі, яка притягається до адміністративної відповідальності.
Протокол про адміністративне правопорушення, складений відносно ОСОБА_1, не відповідає вимогам частини другої статті 254, частини першої статті 256 КУпАП, а саме:
1) не вказано посаду особи, яка склала протокол;
2) виклад суті правопорушення не містить відомості про те, яким способом особа, яка притягається до адміністративної відповідальності, намагався перетнути державний кордон України;
3) не зазначено прізвища, імена, по батькові, адреси свідків, які, як видно з матеріалів справи, є;
4) неповністю зазначено дату вручення особі, яка притягається до адміністративної відповідальності, другого примірника протоколу.
До протоколу про адміністративне правопорушення додано протокол про адміністративне затримання від 26.12.2022 року, складений "у розпорядженні начальника ІНФОРМАЦІЯ_2 " старшим лейтенантом ОСОБА_2, рапорт "у розпорядженні начальника НОМЕР_1 прикордонного загону" капітана Салюка В. від 26.12.2022 року, у яких не вказано посаду особи, якою складено документи, та незасвідчені копії таких документів: доручення для надання безоплатної вторинної правової допомоги особі, до якої застосовано адміністративне затримання від 26.12.2022 року № 007-70001242, виданого Регіональним центром з надання безоплатної вторинної правової допомоги у Закарпатській області; сторінок 2, 10, 11 паспорта громадянина України ОСОБА_1, серія НОМЕР_2.
КУпАП не передбачено наслідок неправильного складення протоколу та інших матеріалів справи про адміністративне правопорушення.
КУпАП регулює питання відповідальності за вчинення адміністративного правопорушення, яким, згідно частини першої статті 9 КУпАП, визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Кримінальний процесуальний кодекс України (далі - КПК України) регламентує порядок притягнення до відповідальності за вчинення злочину, яким, відповідно до частини першої статті 11 Кримінального кодексу України, є передбачене Кримінальним кодексом України суспільно небезпечне винне діяння (дія або бездіяльність), вчинене субʼєктом злочину.
Таким чином, КУпАП в частині порядку притягнення до адміністративної відповідальності та КПК України регулюють схожі процесуальні відносини, - процесуальні відносини, що виникають у звʼязку з притягненням до відповідальності за вчинення правопорушень, які (правопорушення) різняться тільки за ступенем суспільної шкідливості. Відтак, до процесуальних відносин, які не врегульовані КУпАП, можливим є застосування процесуальних норм КПК України, що регулюють подібні за змістом відносини.
У кримінальному провадженні суд встановлює доведеність чи недоведеність обвинувачення, тобто, твердження про вчинення певною особою діяння, передбаченого законом України про кримінальну відповідальність, висунутого в обвинувальному акті.
Згідно положень пункту 3 частини третьої статті 314 КПК України в разі невідповідності обвинувального акта вимогам КПК України суд приймає рішення про повернення обвинувального акта прокурору.
У провадженні в справі про адміністративне правопорушення суд розглядає протокол про адміністративне правопорушення.
Виходячи з викладеного вище, за аналогією закону, наслідком невідповідності протоколу про адміністративне правопорушення вимогам КУпАП є повернення протоколу про адміністративне правопорушення з доданими документами органу, від якого протокол поступив до суду.
На підставі наведеного, керуючись статтями 254, 256, 278, 283 КУпАП, суд
ПОСТАНОВИВ:
протокол про адміністративне правопорушення серії ЗхРУ № 006484 від 27.12.2022 року відносно ОСОБА_1 за частиною другою статті 204-1 КУпАП з доданими документами повернути відділу прикордонної служби " ІНФОРМАЦІЯ_1 " (тип Б) ІНФОРМАЦІЯ_2.
Постанова не підлягає оскарженню.
СуддяМ. Д. Бак
=== ENTITIES ===
1:1     COURT_RAYON        Виноградівський
1:30    COURT_OBLAST       Закарпатської
3:10    CASE_NUMBER        299/46/23
5:1     HEARING_DATE       10.01.2023
6:7     COURT_RAYON        Виноградівського
6:39    COURT_OBLAST       Закарпатської
6:180   VPS                ІНФОРМАЦІЯ_1
7:37    BIRTH_SETTL        Запоріжжя
10:50   VPS                ІНФОРМАЦІЯ_1
10:153  PROTOCOL           ЗхРУ № 006484
10:171  PROTO_DATE         27.12.2022
23:100  DET_DATE           26.12.2022
23:521  DET_DATE           26.12.2022
23:698  PASSPORT           України
34:51   PROTOCOL           ЗхРУ № 006484
34:69   PROTO_DATE         27.12.2022
34:163  RESOLUTION         повернути
34:203  VPS                ІНФОРМАЦІЯ_1

Справа № 505/35/24
Провадження № 3/505/404/2024
ПОСТАНОВА
Іменем України
18.03.2024 р. Суддя Котовського міськрайонного суду Одеської області Павловська Г. В. розглянувши матеріали, які надійшли від начальника ІНФОРМАЦІЯ_1 про притягнення до адміністративної відповідальності
ОСОБА_1, ІНФОРМАЦІЯ_2,
ФОП «ОСОБА_1», який зареєстрований та проживає за адресою:
АДРЕСА_1
- за ч. 2 ст. 204-1 КУпАП,
ВСТАНОВИЛА:
23 грудня 2023 року о 12 год. 35 хв., на східній околиці с. Тимкове, Подільського району, Одеської області, на відстані до 1500 метрів від лінії державного кордону України було виявлено громадянина України ОСОБА_1, ІНФОРМАЦІЯ_2, який в групі осіб, а саме спільно з гр. України ОСОБА_2, ІНФОРМАЦІЯ_3, намагався перетнути державний кордон України на вихід з України до Р. Молдова, поза пунктами пропуску через державний кордон, в районі пп/зн 0305 на напрямку с. Кирилівка (Україна) с. Броштени (Р. Молдова), в пішому порядку, з документами, що посвідчують особу, чим порушив вимоги ст. 9 Закону України «Про державний кордон», тобто, вчинив адміністративне правопорушення передбачене ч. 2 ст. 204-1 КУпАП.
ОСОБА_1 в судове засідання призначене на 13 лютого 2024 року та 18 березня 2024 року, не зʼявився, про час та місце розгляду справи повідомлявся належним чином.
01 березня 2024 року на вебсторінці Котовського міськрайсуду, Одеської області було опубліковано повідомлення про виклик до суду ОСОБА_1.
Крім того, на сайті Котовського міськрайонного суду завчасно розміщуються списки розгляду справ.
В матеріалах справи перебуває заява в якій ОСОБА_1 вину за ч. 2 ст. 204-1 КУпАП визнав. Справу просив розглянути у його відсутність.
Суддя встановила, що вина ОСОБА_1 у вчиненні адміністративного правопорушення, передбаченого ч. 2 ст. 204-1 КУпАП підтверджується наданими суду матеріалами, а саме: протоколом про адміністративне правопорушення ПдРУ № 290242 від 23 грудня 2023 року, письмовими поясненнями ОСОБА_1, копією паспорта ОСОБА_1, заявою ОСОБА_1, витягом з бази даних інформаційно-телекомунікаційної системи «Ризик» від 23 грудня 2023 року, рапортом начальника відділення інспекторів прикордонної служби «ІНФОРМАЦІЯ_4» (тип Б) відділу прикордонної служби «ІНФОРМАЦІЯ_5» (тип Б) старшого лейтенанта ОСОБА_3 від 23 грудня 2023 року, схемою від 28 грудня 2023 року.
Відповідно до вимог ст. 245 КУпАП завданнями провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом.
Згідно ст. 280 КУпАП орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності.
Відповідно до ч. 1 ст. 9 КУпАП адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає
на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Склад адміністративного правопорушення включає в себе ознаки, які характеризують зовнішній прояв поведінки особи, його спрямованість та наслідки; ознаки, що характеризують правопорушника і його психічне ставлення до скоєного. Відповідно ознаки складу адміністративного правопорушення обʼєднуються у чотири групи (елементи): обʼєкт адміністративного правопорушення, обʼєктивна сторона адміністративного правопорушення, суб`кт адміністративного правопорушення та субʼєктивна сторона адміністративного правопорушення. Всі зазначені елементи складу адміністративного правопорушення є обовʼязковими. Субʼєктивна сторона - відображає психічне ставлення особи до скоєного діяння і наслідків, що наступають в результаті цього діяння. Вина особи - є необхідним елементом субʼєктивної сторони.
Частина 2 ст. 204-1 КУпАП передбачає адміністративну відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади, вчинені групою осіб або особою, яку протягом року було піддано адміністративному стягненню.
Обʼєктом цього правопорушення є суспільні відносини у сфері охорони державного кордону України.
Обʼєктивна сторона інкримінованого ОСОБА_1 адміністративного правопорушення, передбаченого частиною 2 статті 204-1 КУпАП становлять такі альтернативні дії: 1) перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади; або 2) спроба такого перетинання, а також 3) ті самі дії, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті.
Тобто, склад адміністративного правопорушення, передбаченого ч.2 ст.204-1 КУпАП, в діях особи має місце за умови вчинення вказаною особою будь-яких активних дій, які б свідчили про спробу перетинання нею державного кордону України поза пунктом пропуску.
Згідно зі статтею 68 Конституції України кожен зобовʼязаний неухильно додержуватися Конституції України, законів України та не посягати на права і свободи, честь і гідність інших людей.
Частинами 1 та 2 статті 9 Закону України «Про державний кордон України» передбачено, що перетинання державного кордону України здійснюється на шляхах сполучення через державний кордон з додержанням встановленого порядку. Пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Частиною 3 статті 9 вказаного Закону визначено що, пункт пропуску через державний кордон України - це спеціально виділена територія на залізничних та автомобільних станціях, у морських і річкових портах, аеропортах (аеродромах) з комплексом будівель, споруд і технічних засобів, де здійснюються прикордонний, митний та інші види контролю і пропуск через державний кордон осіб, транспортних засобів, вантажів та іншого майна.
Відповідно до ст.12 Закону України «Про державний кордон України» пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України.
Крім цього, суддя враховує, що Указом Президента України «Про введення воєнного стану в Україні» від 24 лютого 2022 року № 64/2022, що затверджений Законом України від 24 лютого 2022 року № 2102-ІХ на всій території України введено воєнний стан з 24 лютого 2022 року, який триває до теперішнього часу.
Згідно ст. 1 Закону України «Про правовий режим воєнного стану» воєнний стан - це особливий правовий режим, що вводиться в Україні або в окремих її місцевостях у разі збройної агресії чи загрози нападу, небезпеки державній незалежності України, її територіальній цілісності та передбачає надання відповідним органам державної влади, військовому командуванню, військовим адміністраціям та органам місцевого самоврядування повноважень, необхідних для відвернення загрози, відсічі збройної агресії та забезпечення національної безпеки, усунення загрози небезпеки державній незалежності України, її територіальній цілісності, а також тимчасове, зумовлене загрозою, обмеження конституційних прав і свобод людини і громадянина та прав і законних інтересів юридичних осіб із зазначенням строку дії цих обмежень.
Положеннями ч.1, ч. 2 ст. 20 названого Закону - правовий статус та обмеження прав і свобод громадян та прав і законних інтересів юридичних осіб в умовах воєнного стану визначаються відповідно до Конституції України та цього Закону. В умовах воєнного стану не можуть бути обмежені права і свободи людини і громадянина, передбачені частиною другою статті 64 Конституції України.
Суддя також приймає до уваги, що відповідно до Указу Президента України від 24 лютого 2022 року № 69/2022 в Україні запроваджено загальну мобілізацію, що передбачає здійснення визначених Законом України «Про правовий режим воєнного стану» заходів, зокрема, обмеження виїзду чоловіків 18-60 років за кордон.
За повідомленням Державної прикордонної служби України у звʼязку із введенням в Україні воєнного стану, тимчасово, обмежено виїзд з України окремої категорії громадян. Зокрема, заборонено виїзд за межі України громадян України чоловічої статі віком від 18 до 60 років.
Обставини, що помʼякшує відповідальність ОСОБА_1 не встановлено.
Обставиною, що обтяжує відповідальність ОСОБА_1 є вчинення правопорушення в умовах надзвичайних обставин, а саме воєнного стану.
Враховуючи характер вчиненого адміністративного правопорушення, особу ОСОБА_1 ступінь його вини та майновий стан, а також відсутність обставин, які помʼякшують відповідальність та наявність обставини, що обтяжує його відповідальність,
суддя вважає, що є достатні підстави для притягнення ОСОБА_1 до адміністративної відповідальності за ч. 2 ст. 204-1 КУпАП та накладення на нього адміністративного стягнення в межах санкції статті Закону за даний вид правопорушення у виді штрафу, оскільки саме такий вид адміністративного стягнення буде достатнім для його виправлення та попередження вчинення ним нових правопорушень.
Окрім того, Європейський суд з прав людини в своєму рішенні «Ісмаїлов проти Росії» від 06 листопада 2008 року зазначив, що згідно з принципом верховенства права однією з підвалин демократичного суспільства, який закріплений в усіх статтях Конвенції про захист прав людини і основоположних свобод, при розгляді справи та призначенні стягнення потрібно досягти справедливого балансу між загальними інтересами суспільства та вимогами захисту основоположних прав особи, щоб під час відповідного втручання був дотриманий принцип законності і воно не було свавільним, тобто стягнення повинне бути пропорційним, воно має відповідати тяжкості скоєного правопорушення, а також його наслідкам.
Відповідно до п. 5 ч. 2 ст. 4 Закону України «Про судовий збір» № 3674-УІ від 08.07.2011 року у разі ухвалення судом постанови про накладення адміністративного стягнення з особи, яка притягується до адміністративної відповідальності стягується судовий збір у розмірі 0,2 прожиткового мінімуму для працездатних осіб.
Керуючись ч. 2 ст. 204-1, ст.ст. 221, 283, 284 КУпАП, суддя
П О С Т А Н О В И Л А:
Визнати винним ОСОБА_1 у вчиненні адміністративного правопорушення передбаченого ч. 2 ст. 204-1 КУпАП, та накласти адміністративне стягнення у виді штрафу у розмірі 500 (пʼятсот) неоподаткованих мінімум доходів громадян, що становить 8500 (вісім тисяч пʼятсот) грн., на користь держави, отримувач коштів: ГУК в Одеській області /м. Подільськ/21081100, код отримувача (код за ЄДРПОУ): 37607526, банк отримувача: Казначейство України, номер рахунку (IBAN) UA268999980313090106000015746.
Стягнути з ОСОБА_1 судовий збір в сумі 605 (шістсот пʼять) грн. 60 копійок - отримувач коштів: ГУК у м. Києві/м. Київ/22030106, код отримувача (код за ЄДРПОУ):37993783, банк отримувача: Казначейство України (ЕАП), рахунок отримувача: UА908999980313111256000026001, код класифікації доходів бюджету: 22030106.
Постанова може бути оскаржена в порядку, передбаченому Кодексом України про адміністративні правопорушення.
Суддя Г. В. Павловська
=== ENTITIES ===
1:10    CASE_NUMBER        505/35/24
5:1     HEARING_DATE       18.03.2024
5:21    COURT_RAYON        Котовського
5:53    COURT_OBLAST       Одеської
11:1    ARR_DATE           23 грудня 2023
11:23   ARR_TIME           12 год. 35 хв.
11:39   ARR_PLACE          на східній околиці
11:61   ARR_SETTL          Тимкове
11:70   ARR_RAYON          Подільського
11:91   ARR_OBLAST         Одеської
11:124  DIST               1500 метрів
11:199  CITIZEN            України
11:270  CITIZEN            України
11:368  BORDER_CNTRY       Р. Молдова
11:442  ZNAK               0305
11:462  SETTL_FROM         Кирилівка
11:473  SETTL_CNTRY        Україна
11:485  SETTL_TO           Броштени
11:495  SETTL_CNTRY        Р. Молдова
16:212  PROTOCOL           ПдРУ № 290242
16:230  PROTO_DATE         23 грудня 2023
16:482  VPS                ІНФОРМАЦІЯ_4
16:533  VPS                ІНФОРМАЦІЯ_5
43:149  RESOLUTION         штрафу
43:235  FINE               8500

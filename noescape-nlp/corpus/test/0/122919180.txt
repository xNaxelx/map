Єдиний унікальний номер 725/10383/24
Номер провадження 3/725/3176/24
ПОСТАНОВА
ІМЕНЕМ УКРАЇНИ
01.11.2024 року Суддя Першотравневого районного суду м. Чернівці Іщенко І. В., розглянувши матеріали про притягнення до адміністративної відповідальності ОСОБА_1, ІНФОРМАЦІЯ_1, проживає за адресою: АДРЕСА_1, за ст. 204-1 ч.2 КУпАП,-
ВСТАНОВИВ:
Відповідно до протоколу про адміністративне правопорушення серія ЗхРУ № 139995 від 22.10.2024 року, ОСОБА_1 22.10.2024 року о 12 год. 00 хв., був виявлений та затриманий на АДРЕСА_2, разом із гр.. ОСОБА_2, за спробу незаконного перетинання державного кордону, поза встановленими пунктами пропуску через державний кордон України групою осіб. Своїми діями гр. ОСОБА_1 порушив вимоги ст. 9 Закону України «Про державний кордон України» від 04.11.1991 року, тобто вчинив правопорушення, відповідальність за яке передбачено ч. 2 ст. 204-1 КУпАП.
ОСОБА_1 в судове засідання не зʼявився, про час і місце розгляду справи повідомлявся судом своєчасно та належним чином.
Дослідивши матеріали справи про адміністративне правопорушення, суд прийшов до наступного.
Відповідно до ст.280 КУпАП орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності, чи є обставини, що помʼякшують і обтяжують відповідальність, чи заподіяно майнову шкоду, чи є підстави для передачі матеріалів про адміністративне правопорушення на розгляд громадської організації, трудового колективу, а також зʼясувати інші обставини, що мають значення для правильного вирішення справи
Частиною 2 статті 7 та статтею 245 КУпАП передбачено, що провадження в справах про адміністративні правопорушення здійснюється на основі суворого додержання законності, всебічного і обʼєктивного зʼясування всіх обставин кожної справи, правильного і справедливого її вирішення.
Субʼєктивна сторона правопорушення, передбаченого ч.2 ст. 204-1 КУпАП, характеризується наявністю прямого умислу.
Отже, для наявності в діях ОСОБА_1 складу адміністративного правопорушення, передбаченого ч. 2 ст. 204-1 КУпАП, необхідно встановити факт спроби перетину ним державного кордону України поза встановленими пунктами пропуску та наявність прямого умислу на незаконний перетин державного кордону.
Згідно ст.10 КУпАП адміністративне правопорушення визнається вчиненим умисно, коли особа, яка його вчинила, усвідомлювала протиправний характер своєї дії чи бездіяльності, передбачала її шкідливі наслідки і бажала їх або свідомо допускала настання цих наслідків.
Статтею 251 КУпАП визначено, що доказами по справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи.
З матеріалів справи неможливо встановити факт вчинення інкримінованого ОСОБА_3 правопорушення, оскільки перебування останнього на залізничному вокзалі міста Чернівці не доводить факту спроби перетину ним державного кордону.
До матеріалів справи взагалі не додано належних доказів, які б свідчили про наявність у діях ОСОБА_1 обʼєктивної та субʼєктивної сторони адміністративного правопорушення передбаченого ч.1 ст. 204-1 КУпАП, зокрема, пояснень свідків, показань технічних приладів та технічних засобів, що мають функції фото-і кінозйомки, відеозапису, а також інших документів.
Можливий субʼєктивний намір ОСОБА_1 у майбутньому вчинити спробу перетину державного кордону України не містить складу вказаного адміністративного правопорушення.
Так за ст.62 Конституції України обвинувачення не може ґрунтуватися на доказах, одержаних незаконним шляхом, а також на припущеннях. Усі сумніви щодо доведеності вини особи тлумачиться на її користь.
Тому суддя приходить до висновку, що суду не надано належних, достовірних та переконливих доказів вчинення ОСОБА_1 адміністративного правопорушення, передбаченого ч. 2 ст. 204-1 КУпАП, а саме які б підтверджували перетинання чи спробу незаконного перетинання останнім державного кордону України.
Згідно ст. 129 Конституції України, однією з основних засад судочинства, є забезпечення доведеності вини.
У відповідності до вимог ст.7 ч.1 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановленому законом.
Відповідно до п. 1 ч. 1 ст. 247 КУпАП провадження в справі про адміністративне правопорушення не може бути розпочато, а розпочате підлягає закриттю у разі відсутності події і складу адміністративного правопорушення.
На підставі наведеного, враховуючи, що в матеріалах справи по адміністративне правопорушення відсутні докази вчинення ОСОБА_1 адміністративного правопорушення, передбаченого ч.2 ст. 204-1 КУпАП, справа підлягає закриттю за відсутністю складу адміністративного правопорушення.
Керуючись ст. ст.247 п. 1,283-285,287-294 КУпАП, суд
ПОСТАНОВИВ:
Провадження по адміністративній справі у відношенні ОСОБА_1, ІНФОРМАЦІЯ_1, за ст. 204-1 ч.2 КУпАП закрити, у звʼязку з відсутністю в його діях складу та події адміністративного правопорушення.
Постанова може бути оскаржена протягом десяти днів з дня винесення постанови.
Суддя Першотравневого
районного суду м. Чернівці І. В. Іщенко
=== ENTITIES ===
1:25    CASE_NUMBER        725/10383/24
5:1     HEARING_DATE       01.11.2024
5:23    COURT_RAYON        Першотравневого
7:66    PROTOCOL           ЗхРУ № 139995
7:84    PROTO_DATE         22.10.2024
7:109   ARR_DATE           22.10.2024
7:127   ARR_TIME           12 год. 00 хв.
16:128  ARR_PLACE          на залізничному вокзалі
16:158  ARR_SETTL          Чернівці
27:99   RESOLUTION         закрити
29:7    COURT_RAYON        Першотравневого

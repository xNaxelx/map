Справа № 502/2581/24
ПОСТАНОВА
ІМЕНЕМ УКРАЇНИ
17 грудня 2024 року м. Кілія
Суддя Кілійського районного суду Одеської області Маслеников О. А.
матеріали справи про адміністративне правопорушення, які надійшли від
ІНФОРМАЦІЯ_1
про притягнення до адміністративної відповідальності
ОСОБА_1, громадянина України, ІНФОРМАЦІЯ_2, проживаючого за адресою: АДРЕСА_1
за ч. 1 ст. 204-1 Кодексу України про адміністративні правопорушення
ВСТАНОВИВ:
З протоколусерії ПдРУ № 263515 від 12.11.2024 р. вбачається, що 12.11.2024 р. о 18:05 на відстані 100 м до прикордонного знака 1405 та 150 м. від лінії державного кордону України по напрямку Кілія (Україна) Кілія Веке (Румунія) було виявлено громадянина України ОСОБА_1, який намагався незаконно перетнути державний кордон України в Румунію поза пунктом пропуску через державний кордон України, чим порушив вимоги ст. 9 Закону України «Про державний кордон України», чим своїми діями вчинив адміністративне правопорушення, відповідальність за яке передбачена ч. 1 ст. 204-1 КУпАП.
В судовому засіданні ОСОБА_1 пояснив, що 12.11.2024 р. їхав з рибалки на велосипеді додому в м. Кілія по а/д Кілія Ліски, де на дорозі його було зупинено працівниками прикордонної служби. Останніми було запропоновано надати документи, які посвідчують особу та дозвіл на знаходження в прикордонній смузі. Згодом відносно нього було винесено постанову за факт знаходження в прикордонній смузі без відповідного дозволу, штраф, відповідно, згодом, було сплачено. З протоколом, котрий було складено відносно нього, щодо наміру незаконно перетнути державний кордон України в Румунію поза пунктом пропуску через державний кордон України повністю не згоден, оскільки не мав відповідного наміру та їхав з товаришами на рибалку. Докази, щодо скоєння ним відповідного правопорушення в матеріалах справи відсутні, долучене фото ніяким чином не є доказом, який підтверджує наявність вини, яка могла перейти у склад ч. 1 ст. 204-1 КУпАП. Зважаючи на вищевикладене, ОСОБА_1 вину у вчиненні правопорушення, відповідальність за яке передбачена ч. 1 ст. 204-1 КУпАП не визнав, просив закрити провадження по справі, через відсутність в діях складу відповідного правопорушення.
Дослідивши матеріали справи про адміністративне правопорушення, приходжу наступного висновку.
У відповідності до вимог ст.7 ч.1 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановленому законом.
Статтею 248 КУпАП визначено, що розгляд справи про адміністративне правопорушення здійснюється на засадах рівності перед законом і органом (посадовою особою), який розглядає справу, всіх громадян незалежно від раси, кольору шкіри, політичних, релігійних та інших переконань, статі, етнічного та соціального походження, майнового стану, місця проживання, мови та інших обставин.
Диспозицією частини першої статті 204-1 КУпАП передбачена відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Обʼєктом цього правопорушення є суспільні відносини у сфері охорони державного кордону України.
Обʼєктивна сторона правопорушення, передбаченого статтею 204-1 КУпАП, полягає у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади.
У відповідності до ч. 4 ст. 2 Закону України «Про Державний кордон України», охорона державного кордону України є невідʼємною складовою загальнодержавної системи захисту державного кордону і полягає у здійсненні Державною прикордонною службою України на суші, морі, річках, озерах та інших водоймах, а також Збройними Силами України у повітряному та підводному просторі відповідно до наданих їм повноважень заходів з метою забезпечення недоторканності державного кордону України.
Державний кордон України - це лінія і вертикальна поверхня, що проходить по цій лінії, визначає межі державної території України, просторові рубежі дії державного суверенітету України. Охороною Державного кордону України займається Державна прикордонна служба України.
Згідно з положеннями ст. 251 Кодексу України про адміністративні правопорушення, доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа), встановлює наявність чи відсутність адміністративного правопорушення, винуватість даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненнями особи, яка притягається до адміністративної відповідальності, потерпілих, свідків, висновком експерта, речовими доказами, показаннями технічних приладів та технічних засобів, що мають функції фото- і кінозйомки, відеозапису чи засобів фото- і кінозйомки, відеозапису, які використовуються при нагляді за виконанням правил, норм і стандартів, що стосуються забезпечення безпеки дорожнього руху, протоколом про вилучення речей і документів, а також іншими документами.
В протоколі про адміністративне правопорушення серії ПдРУ № 263515 від 12.11.2024 р. зазначено, що ОСОБА_1 «намагався незаконного перетнути державний кордон України», однак до протоколу не надано жодного належного чи допустимого доказу на підтвердження того, що останній вчиняв будь-які дії щодо незаконного перетинання державного кордону України.
Матеріали адміністративної справи не містять відомостей про наявність знаряддя для перетину державного кордону або наявності будь яких речей в звʼязку з наміром незаконного перетинання державного кордону. Тобто матеріалами адміністративної справи не доведено умислу в діях ОСОБА_1 на перетинання або спробу незаконного перетинання державного кордону.
Згідно з приписами ч.1 ст. 9 КУпАП України адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Статтею 7 Кодексу України про адміністративні правопорушення установлено, що ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом. Застосування уповноваженими на те органами і посадовими особами заходів адміністративного впливу провадиться в межах їх компетенції, у точній відповідності з законом.
За ст. 62 Конституції України обвинувачення не може ґрунтуватися на доказах, одержаних незаконним шляхом, а також на припущеннях. Усі сумніви щодо доведеності вини особи тлумачиться на її користь.
Враховуючи наведене, суд приходить до висновку, що в діях ОСОБА_1 відсутній склад правопорушення, передбачений ч. 1 ст. 204-1 КУпАП, який встановлює відповідальність за перетинання державного кордону України будь-яким способом поза пунктами пропуску через державний кордон України, оскільки наданими суду доказами його винуватість та сам факт незаконного перетинання державного кордону України не доведений і тому в його діях відсутній склад та подія адміністративного правопорушення, передбаченого даною статтею.
Відповідно до п. 1 ч. 1 ст. 247 КУпАП, відсутність події та складу адміністративного правопорушення має наслідком закриття провадження в справі про адміністративне правопорушення.
На підставі наведеного, провадження у справі підлягає закриттю за відсутністю події і складу адміністративного правопорушення.
Керуючись ст. ст. 247,283-285,287-294 КУпАП, суддя, -
ПОСТАНОВИВ:
Провадження у справі про адміністративне правопорушення щодо ОСОБА_1, громадянина України, ІНФОРМАЦІЯ_2 про притягнення до адміністративної відповідальності за ч.1 ст. 204-1 КУпАП закрити на підставі п. 1 ч. 1 ст. 247 КУпАП, у звʼязку з відсутністю в його діях події і складу дміністративного правопорушення.
Постанова набирає законної сили після закінчення строку подання апеляційної скарги.
Постанова може бути оскаржена до Одеського апеляційного суду шляхом подачі через Кілійській районний суд Одеської області апеляційної скарги протягом десяти днів з дня винесення постанови.
Суддя Кілійського районного суду О. А. Маслеников
=== ENTITIES ===
1:10    CASE_NUMBER        502/2581/24
4:1     HEARING_DATE       17 грудня 2024
5:7     COURT_RAYON        Кілійського
5:34    COURT_OBLAST       Одеської
9:22    CITIZEN            України
12:18   PROTOCOL           ПдРУ № 263515
12:36   PROTO_DATE         12.11.2024
12:65   ARR_DATE           12.11.2024
12:81   ARR_TIME           18:05 на
12:99   DIST               100 м
12:192  SETTL_FROM         Кілія
12:199  SETTL_CNTRY        Україна
12:208  SETTL_TO           Кілія Веке
12:220  SETTL_CNTRY        Румунія
12:255  CITIZEN            України
12:334  BORDER_CNTRY       Румунію
13:97   ARR_SETTL          Кілія
13:570  BORDER_CNTRY       Румунію
23:54   PROTOCOL           ПдРУ № 263515
23:72   PROTO_DATE         12.11.2024
33:83   CITIZEN            України
33:181  RESOLUTION         закрити
36:7    COURT_RAYON        Кілійського

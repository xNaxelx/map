Справа № 938/1367/24
Провадження № 3/938/903/24
ПОСТАНОВА
ІМЕНЕМ УКРАЇНИ
24 жовтня 2024 року селище Верховина
Суддя Верховинського районного суду Івано-Франківської області Чекан Н. М., розглянувши матеріали, які надійшли від відділу прикордонної служби «ІНФОРМАЦІЯ_1» ІНФОРМАЦІЯ_2 про притягнення до адміністративної відповідальності за ч.2 ст. 204-1 Кодексу України про адміністративні правопорушення (далі- КУпАП)
ОСОБА_1, ІНФОРМАЦІЯ_3, громадянина України, українця, адреса місця проживання: АДРЕСА_1,-
ВСТАНОВИВ:
На розгляд Верховинського районного суду Івано-Франківської області поступили 15.10.2024 року матеріали про адміністративне правопорушення відносно ОСОБА_1 за ч.2 ст. 204-1 КУпАП.
З протоколу про адміністративне правопорушення серії ЗхРУ № 139663 від 29.07.2024 року (а.с.1) вбачається, що 29.07.2024 року о 19.13 годин прикордонним нарядом «Контрольний пост» на напрямку 488 прикордонного знаку на відстані 30 км від лінії державного кордону на території Верховинської ОТГ Верховинського району Івано-Франківської області, на ділянці відповідальності відділу прикордонної служби «ІНФОРМАЦІЯ_1» в межах контрольованого прикордонного району був виявлений гр. України ОСОБА_1 спільно з ОСОБА_2, ОСОБА_3, за спробу незаконного перетинання державного кордону поза встановленими пунктами пропуску через державний кордон України, чим порушив вимоги ст. ст. 9, 12 Закону України «Про державний кордон України» від 04.11.1991 року, тобто вчинив адміністративне правопорушення, передбачене ч.2 ст. 204-1 КУпАП.
У ст.268 КУпАП закріплено, що справа про адміністративне правопорушення розглядається в присутності особи, яка притягається до адміністративної відповідальності. Під час відсутності цієї особи справу може бути розглянуто лише у випадках, коли є дані про своєчасне її сповіщення про місце і час розгляду справи і якщо від неї не надійшло клопотання про відкладення розгляду справи.
Судове засідання відповідно до ч.2 ст. 277 КУпАП призначено 15.10.2024 року та відкладено на 24.10.2024 року в звʼязку з неявкою особи, яка притягається до відповідальності.
У судове засідання 24.10.2024 року особа, яка притягається до адміністративної відповідальності не зʼявився, про розгляд справи ОСОБА_1 повідомлявсяшляхом опублікування оголошення на офіційному сайті судової влади України про виклик особи в суд на 24.10.2024 року.
При цьому, суд бере до уваги той факт, що громадянинуОСОБА_1 достеменно відомо про складення відносно нього вищевказаного протоколу про адміністративне правопорушення 29.07.2024 року, про що він підписався у вказаному протоколі (а.с.1).
Окрім того, суд бере до уваги практику Європейського суду з прав людини, який у рішенні «Пономарьов проти України» від 03.04.2008 року наголосив, що «сторони в розумні інтервали часу мають вживати заходів, щоб дізнатись про стан відомого їм судового провадження».
Відповідно до ч. 2 ст.268 КУпАП справи про адміністративні правопорушення, передбачені ст.204-1 цього Кодексу, не належать до переліку справ, при розгляді яких є обовʼязковою присутність особи, яка притягається до адміністративної відповідальності.
Таким чином, неявка ОСОБА_1 у судове засідання не є перешкодою для проведення розгляду даної справи.
На підтвердження винуватості ОСОБА_1 у вчиненні правопорушення, передбаченого ч.2 ст.204-1 КУпАП, крім протоколу про адміністративне правопорушення суду надано:
- пояснення інспектора відділу прикордонної служби «ІНФОРМАЦІЯ_1» від 29.07.2024 року (а.с. 2), в якому зазначено, що 29.07.2024 року о 19.13 годин на відстані близько 30 км до державного кордону України з Румунією на напрямку 488 прикордонного знаку виявлено 3-ох осіб, які рухалися в напрямку державного кордону, під час перевірки встановлено, що виявленими особами є ОСОБА_3, ОСОБА_2, ОСОБА_1, які вказали про намір відвідати туристичні локації в межах Верховинського району та в яких відсутній дозвіл на відвідування туристичних маршрутів відповідно до наказу НОМЕР_1 прикордонного загону від 23.05.2024 року № 1663-АГ; враховуючи аналіз та оцінку ризиків дані громадянин підпали під індикатор профілю ризику № 3 2024 02 У «Незаконне перетинання державного кордону військовозобовʼязаними громадянами України» затвердженого наказом АДПСУ від 14.06.2024 № 649 АГ, у звʼязку з чим відносно них було проведено фільтраційно-перевірочні заходи за результатами яких встановлено, що вони мали намір незаконно перетнути кордон поза встановленими пунктами пропуску;
- копія паспорта на імʼя ОСОБА_1 ІНФОРМАЦІЯ_3 (а.с.3);
- копії протоколів про адміністративне правопорушення серії ЗхРУ № 139661 та № 139662 від 29.07.2024 року відносно ОСОБА_3 та ОСОБА_2 за ч.2 ст. 204-1 КУпАП (а.с. 4, 5), в яких вказано про те, що 29.07.2024 року о 19.13 годин прикордонним нарядом «Контрольний пост» на напрямку 488 прикордонного знаку на відстані 30 км від лінії державного кордону на території Верховинської ОТГ Верховинського району Івано-Франківської області, на ділянці відповідальності відділу прикордонної служби «ІНФОРМАЦІЯ_4» в межах контрольованого прикордонного району був виявлений гр. України ОСОБА_3, ОСОБА_2, ОСОБА_1, за спробу незаконного перетинання державного кордону поза встановленими пунктами пропуску через державний кордон України;
- наказ ІНФОРМАЦІЯ_5 від 23.05.2024 року № 1663- АГ «Про запровадження додаткових тимчасових режимних обмежень» (а.с. 6);
- додаток 1 до наказ НОМЕР_1 прикордонного загону (а.с. 7).
Вивчивши матеріали даної справи, суддя приходить до такого висновку.
Відповідно до ст. 245 КУпАП завданням провадження у справах про адміністративне правопорушення є всебічне, повне і обʼєктивне зʼясування обставин кожної справи, вирішення її у точній відповідності із законом.
Згідно із ст.280 КУпАП, орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності, чи є обставини, що помʼякшують і обтяжують відповідальність, чи заподіяно майнову шкоду, чи є підстави для передачі матеріалів про адміністративне правопорушення на розгляд громадської організації, трудового колективу, а також зʼясувати інші обставини, що мають значення для правильного вирішення справи.
Як передбачено ст.9 КУпАП адміністративним правопорушенням (проступком), визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Відповідно до ст.251 КУпАП України, доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненнями особи, яка притягається до адміністративної відповідальності, потерпілих, свідків, висновком експерта, речовими доказами, показаннями технічних приладів та технічних засобів, що мають функції фото - і кінозйомки, відеозапису чи засобів фото - і кінозйомки, відеозапису, які використовуються при нагляді за виконанням правил, норм і стандартів, що стосуються забезпечення безпеки дорожнього руху, протоколом про вилучення речей і документів, а також іншими документами. Обовʼязок щодо збирання доказів покладається на осіб, уповноважених на складання протоколів про адміністративні правопорушення, визначених ст. 255 цього Кодексу.
На підставі ст.252 КУпАП оцінка доказів при розгляді справ про адміністративні правопорушення ґрунтується на всебічному, повному і обʼєктивному дослідженні всіх обставин справи в їх сукупності.
Згідно зі ст.129 Конституції України розгляд і вирішення справ в судах здійснюється на засадах змагальності сторін та свободи в наданні ними суду своїх доказів і у доведеності перед судом їх переконливості.
Диспозицією ч.1 ст. 204-1 КУпАП передбачено адміністративну відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Диспозицією ч.2 ст. 204-1 КУпАП передбачено адміністративну відповідальність за ті самі дії, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті.
Відповідно до ч.1 ст.22 Закону України «Про державний кордон України», з метою забезпечення на державному кордоні України належного порядку Кабінетом Міністрів України встановлюється прикордонна смуга, а також можуть установлюватися контрольовані прикордонні райони. Постановою Кабінету Міністрів України від 03.08.1998 року № 1199 «Про контрольовані прикордонні райони» Верховинський район Івано-Франківської області включено до переліку міст і районів, на території яких установлюються контрольовані прикордонні райони. У межах прикордонного району прикордонна смуга становить завширшки 5 кілометрів від лінії державного кордону, де встановлюється прикордонний режим, але не менше від ширини смуги місцевості, що розташована в межах від лінії державного кордону до лінії прикордонних інженерних споруд (п.1 постанови Кабінету Міністрів України від 27.07.1998 року № 1147). І саме в цих межах діє спеціальний прикордонний режим щодо заборони вільного вʼїзду, перебування, проживання, пересування осіб і провадження робіт, не повʼязаних з обороною чи охороною державного кордону України (ст.22 Закону України «Про державний кордон»).
У додатку до наказу ІНФОРМАЦІЯ_5 від 23.05.2024 року № 1663- АГ «Про запровадження додаткових тимчасових режимних обмежень» зазначено, що в рамках Додаткових тимчасових режимних обмежень повʼязаних з посиленням прикордонного режиму в межах Зеленської, Білоберізької обʼєднаних територіальних громад Верховинського району Івано-Франківської області забороняється відвідування туристичних маршрутів в межах Івано- Франківської області: урочища Погорілець, Гаджина, Подороватий, Угорські Скелі, полонини Кринта, Луковиця, Широка та Веснерка, гори Чавчин, Смотрин, Вухатий камінь, Піп Іван, Беребенскул, Пожижевська Мергул, Туркул, Мала Говерла, Берскул, Кострич, Явірник, Попадя, Масний Присліп, Гоїчна, Дуконя, Пнієв, озеро Марічайка та Кривопільський перевал.
Як вбачається зі встановлених обставин справи, ОСОБА_1, ОСОБА_3. ОСОБА_2 виявлено 29.07.2024 року на відстані 30 км від лінії державного кордону, тобто поза межами прикордонної смуги, яка становить завширшки 5 км від державного кордону та поза межами туристичних маршрутів, які заборонені відповідно до наказу ІНФОРМАЦІЯ_5 від 23.05.2024 року № 1663- АГ.
У протоколі про адміністративне правопорушення серії ЗхРУ № 139663 від 29.07.2024 року (а.с.1) зазначається про порушення ОСОБА_1 вимог ст.ст.9 та 12 Закону України «Про державний кордон». Однак, вказані норми цього закону не містять будь-яких положень, які б зобовʼязували, забороняли чи попереджали учасників суспільних відносин, в даному випадку ОСОБА_1 дотримуватися чи не дотримуватися певних правил поведінки, а є загальними нормами права, якими регламентовано, що перетинання державного кордону України здійснюється на шляхах сполучення через державний кордон з додержанням встановленого порядку (ст.9) та пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України (ст.12).
Крім того, до матеріалів справи взагалі не додано належних доказів, які б свідчили про наявність у діях ОСОБА_1 обʼєктивної та субʼєктивної сторони адміністративного правопорушення, передбаченого ч.2 ст. 204-1 КУпАП.
Відповідно до рішень Європейського суду з прав людини («Малофеєв проти Росії» та «Карелін проти Росії»), суд не має права самостійно відшукувати докази на користь обвинувачення, оскільки це становитиме порушення права на захист (особа не може належним чином підготуватися до захисту) та принципу рівності сторін процесу. У такому випадку справа про адміністративне правопорушення має бути закрита у звʼязку з відсутністю складу правопорушення.
Згідно з приписами ст. 62 Конституції України усі сумніви щодо доведеності вини особи тлумачаться на її користь. Стандарт доведення вини «поза розумним сумнівом» означає, що при доведенні винуватості особи не повинно залишатися жодного «розумного сумніву» в цьому, тоді як наявність такого «розумного сумніву» у винуватості особи є підставою для його виправдання. Недоведена вина прирівнюється до доведеної невинуватості.
У ст. 7 КУпАП передбачено, що ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом. Провадження в справах про адміністративні правопорушення здійснюється на основі суворого додержання законності.
Відповідно до п. 1 ст. 247 КУпАП провадження в справі про адміністративне правопорушення не може бути розпочато, а розпочате підлягає закриттю за відсутності події і складу адміністративного правопорушення.
Оскільки в силу принципу презумпції невинуватості всі сумніви у винності особи, що притягується до відповідальності, тлумачаться на її користь, а не доведена вина прирівнюється до доведеної невинуватості, враховуючи, що в матеріалах справи відсутні докази відносно ОСОБА_1 щодо вчинення ним адміністративного правопорушення передбаченого ч.2 ст. 204-1 КУпАП, то провадження в справі про притягнення його до адміністративної відповідальності за вказаною статтею слід закрити.
На підставі вищенаведеного, керуючись ст. 62 Конституції України, ст.ст. 204-1, 251, 252, 256, 266, 280, 283, 284- 285, 294 КУпАП, -
ПОСТАНОВИВ:
Провадження у справі про притягнення до адміністративної відповідальності ОСОБА_1 за адміністративне правопорушення, передбачене ч.2 ст.204-1 КУпАП, закрити на підставі п. 1 ч. 1 ст. 247 КУпАП у звʼязку з відсутністю в його діях складу адміністративного правопорушення.
Постанова може бути оскаржена особою, яку притягнуто до адміністративної відповідальності, її законним представником, захисником, потерпілим, його представником протягом десяти днів з дня винесення постанови до Івано-Франківського апеляційного суду через Верховинський районний суд.
Апеляційна скарга, подана після закінчення цього строку, повертається апеляційним судом особі, яка її подала, якщо вона не заявляє клопотання про поновлення цього строку, а також якщо у поновленні строку відмовлено.
Суддя Наталія ЧЕКАН
=== ENTITIES ===
1:10    CASE_NUMBER        938/1367/24
5:1     HEARING_DATE       24 жовтня 2024
6:7     COURT_RAYON        Верховинського
6:37    COURT_OBLAST       Івано-Франківської
6:146   VPS                ІНФОРМАЦІЯ_1
7:36    CITIZEN            України
9:12    COURT_RAYON        Верховинського
9:42    COURT_OBLAST       Івано-Франківської
10:54   PROTOCOL           ЗхРУ № 139663
10:72   PROTO_DATE         29.07.2024
10:111  ARR_DATE           29.07.2024
10:129  ARR_TIME           19.13 годин
10:163  GUARD              Контрольний пост
10:193  ZNAK               488
10:229  DIST               30 км
10:277  ARR_GROMADA        Верховинської
10:295  ARR_RAYON          Верховинського
10:317  ARR_OBLAST         Івано-Франківської
10:402  VPS                ІНФОРМАЦІЯ_1
10:479  CITIZEN            України
14:168  ARR_DATE           29.07.2024
19:53   VPS                ІНФОРМАЦІЯ_1
19:119  ARR_DATE           29.07.2024
19:137  ARR_TIME           19.13 годин
19:169  DIST               30 км
19:207  BORDER_CNTRY       Румунією
19:228  ZNAK               488
21:61   PROTOCOL           ЗхРУ № 139661
21:91   PROTO_DATE         29.07.2024
21:197  ARR_DATE           29.07.2024
21:215  ARR_TIME           19.13 годин
21:249  GUARD              Контрольний пост
21:279  ZNAK               488
21:315  DIST               30 км
21:363  ARR_GROMADA        Верховинської
21:381  ARR_RAYON          Верховинського
21:403  ARR_OBLAST         Івано-Франківської
21:488  VPS                ІНФОРМАЦІЯ_4
21:565  CITIZEN            України
34:300  ARR_RAYON          Верховинського
34:322  ARR_OBLAST         Івано-
35:83   ARR_DATE           29.07.2024
35:111  DIST               30 км
36:54   PROTOCOL           ЗхРУ № 139663
36:72   PROTO_DATE         29.07.2024
45:150  RESOLUTION         закрити

Справа № 938/1550/24
Провадження № 3/938/1047/24
ПОСТАНОВА
ІМЕНЕМ УКРАЇНИ
05 грудня 2024 року селище Верховина
Суддя Верховинського районного суду Івано-Франківської області Джус Р. В., розглянувши у відкритому судовому засіданні адміністративний матеріал, який надійшов від відділу прикордонної служби «ІНФОРМАЦІЯ_1», ІНФОРМАЦІЯ_2
про притягнення до адміністративної відповідальності
ОСОБА_1, ІНФОРМАЦІЯ_3, громадянина України, місце народження: м. Малин, Житомирська область, місце проживання: АДРЕСА_1, військовослужбовця, інспектора прикордонної служби 2 групи прикордонного контролю в/ч НОМЕР_1 (згідно даних протоколу),
за вчинення адміністративного правопорушення, передбаченого ч.2 ст.204-1 Кодексу України про адміністративні правопорушення,
без участі особи, яка притягається до
адміністративної відповідальності,
ВСТАНОВИВ:
ОСОБА_1, 05.11.2024 о 16 год 30 хв., в складі групи осіб вчинив спробу незаконного перетину державного кордону України поза пунктами пропуску через державний кордон України на напрямку 413 прикордонного знаку на відстані 12 км. від лінії державного кордону на території Верховинської обʼєднаної територіальної громади Верховинського району Івано-Франківської області, на ділянці відповідальності відділу прикордонної служби «ІНФОРМАЦІЯ_1», в межах контрольованого прикордонного району, де був виявлений прикордонним нарядом «Прикордонний патруль», чим порушив вимоги ст.ст.9, 12 Закону України «Про державний кордон України» від 04.11.1991 року, тобто вчинив адміністративне правопорушення, відповідальність за яке передбачено ч.2 ст.204-1 КУпАП.
Матеріали адміністративної справи відносно ОСОБА_1 за вчинення ним адміністративного правопорушення, передбаченого ч.2 ст.204-1 КУпАП надійшли до суду 08.11.2024, та відповідно до положень ч.2 ст.277 КУпАП, були призначені до розгляду цього ж дня.
Оскільки особа, яка притягається до відповідальності в судове засідання не зʼявилась, з метою належного повідомлення її про дату, час та місце розгляду справи, забезпечення можливості реалізації нею свого права на захист, розгляд справи було відкладено на 05.12.2024.
В судове засідання 05.12.2024, особа, яка притягається до адміністративної відповідальності ОСОБА_1, не зʼявився, причини неявки суду не повідомив.
Виклик особи, яка притягається до адміністративної відповідальності ОСОБА_1 в судове засідання здійснювався, шляхом направлення судової повістки на адресу місця проживання особи, яка притягається до адміністративної відповідальності, що зазначена у протоколі про адміністративне правопорушення.
Окрім цього, особу, яка притягається до адміністративної відповідальності було додатково повідомлено про дату та час судового засідання, шляхом розміщення на офіційному Web-сайті Судової Влади України оголошення про його виклик до Верховинського районного суду Івано-Франківської області на 05.12.2024.
Також, суд звертає увагу на те, що у протоколі про адміністративне правопорушення, зі змістом якого ОСОБА_1 був ознайомлений, особисто, міститься запис про те, що розгляд справи про адміністративне правопорушення відбудеться у приміщенні Верховинського районного суду. До протоколу долучено клопотання ОСОБА_1 від 05.11.2024, в якому він просить розглядати справу без його участі.
Суд також приймає до уваги те, що відповідно до ст.17 Закону України «Про виконання рішень та застосування практики Європейського суду з прав людини», ч.1 ст.6 Конвенції про захист прав людини і основоположних свобод, право особи на справедливий і публічний розгляд його справи упродовж розумного строку кореспондується з обовʼязком добросовісно користуватися наданими законом процесуальними правами, утримуватись від дій, що зумовлюють затягування судового процесу, та вживати надані процесуальним законом заходи для скорочення періоду судового провадження (п.35 рішення від 07.07.1989 р. Європейського суду з прав людини у справі «Юніон Еліментарія Сандерс проти Іспанії» (Alimentaria Sanders S. A. v. Spain).
Обовʼязок швидкого здійснення правосуддя покладається, в першу чергу, на відповідні державні судові органи. Розумність тривалості судового провадження оцінюється в залежності від обставин справи та з огляду на складність справи, поведінки сторін, предмету спору. Нездатність суду ефективно протидіяти недобросовісно створюваним учасниками справи перепонам для руху справи є порушенням ч.1 ст.6 даної Конвенції (§ 66 - 69 рішення Європейського суду з прав людини від 08.11.2005 р. у справі «Смірнова проти України»).
У своєму рішенні у справі "Пономарьов проти України" від 03.04.2008 року, суд вказав, що сторони в розумні інтервали часу мають вживати заходів, щоб дізнатись про стан відомого їм судового провадження.
З аналізу зазначених норм Конвенції та практики Європейського суду з прав людини вбачається, що сторона, яка задіяна в ході судового розгляду, зобовʼязана з розумним інтервалом часу сама цікавитись провадженням у її справі, добросовісно користуватись належними їй процесуальними правами та неухильно виконувати процесуальні обовʼязки.
Згідно ч.1 ст.268 КУпАП законодавцем закріплено, що справа про адміністративне правопорушення розглядається у присутності особи, яка притягається до адміністративної відповідальності. Під час відсутності цієї особи справу може бути розглянуто лише у випадках, коли є дані про своєчасне її сповіщення про місце і час розгляду справи і якщо від неї не надійшло клопотання про відкладення розгляду справи.
Відповідно до статті 268 Кодексу України про адміністративні правопорушення присутність особи, яка притягається до адміністративної відповідальності за ст.204-1 Кодексу України про адміністративні правопорушення, не є обовʼязковою.
З огляду на викладене, оскільки судом з достатньою мірою вжито заходів для надання ОСОБА_1 можливості надати свої аргументи під час слухання справи у суді, однак, він в судові засідання, не зʼявився, суд дійшов висновку, про можливість завершення розгляду справи за його відсутності.
Дослідивши матеріали справи, приходжу до такого.
Згідно ч.1 ст.9 КУпАП, адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
ОСОБА_1 ставиться у провину вчинення адміністративного правопорушення, передбаченого ч.2 ст.204 Кодексу України про адміністративні правопорушення.
Так відповідно до диспозиції ч.1 ст.204-1 КУпАП передбачено адміністративну відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Диспозицією ч.2 ст. 204-1 КУпАП передбачено адміністративну відповідальність за ті самі дії, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті.
Обʼєктивною стороною досліджуваного правопорушення, є перетин або спроба перетинання державного кордону України будь-яким способом поза пунктами пропуску або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади.
Субʼєктивна сторона незаконного перетинання державного кордону передбачає наявність прямого умислу, тобто виражається в навмисній формі вини, коли особа розуміє, що незаконно перетинає Державний кордон України, та бажає вчинити такі протиправні дії.
Відповідно до вимог ст.9 Закону України «Про державний кордон України» перетинання державного кордону України здійснюється на шляхах сполучення через державний кордон з додержанням встановленого порядку.
Згідно ст.12 Закону України «Про державний кордон України» пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України.
Відповідно до ч.1 ст.22 Закону України «Про державний кордон України», з метою забезпечення на державному кордоні України належного порядку Кабінетом Міністрів України встановлюється прикордонна смуга, а також можуть установлюватися контрольовані прикордонні райони.
Згідно із ч.1 ст. 23 Закону України «Про державний кордон України», у прикордонній смузі та контрольованому прикордонному районі в порядку, що визначається Кабінетом Міністрів України, встановлюється прикордонний режим, який регламентує відповідно до цього Закону та інших актів законодавства України правила вʼїзду, перебування, проживання, пересування громадян України та інших осіб, провадження робіт, використання повітряних суден, обліку та тримання на пристанях, причалах, базах для стоянки малих і спортивних суден і в пунктах базування самохідних та несамохідних суден, їх плавання та пересування у внутрішніх водах України.
Постановою Кабінету Міністрів України від 03.08.1998 року № 1199 «Про контрольовані прикордонні райони» Верховинський район Івано-Франківської області включено до переліку міст і районів, на території яких установлюються контрольовані прикордонні райони.
Постановою Кабінету Міністрів України від 27.07.1998 року № 1147 «Про прикордонний режим», на виконання вимог Закону України «Про державний кордон України», встановлено вздовж державного кордону на його сухопутних ділянках і вздовж берегів прикордонних річок, озер та інших водойм прикордонну смугу завширшки 5 кілометрів від лінії державного кордону, де встановлюється прикордонний режим, але не менше від ширини смуги місцевості, що розташована в межах від лінії державного кордону до лінії прикордонних інженерних споруд.
Також вказаною постановою встановлено спеціальний прикордонний режим та заборону вільного вʼїзду, перебування, проживання, пересування осіб і провадження робіт, не повʼязаних з обороною чи охороною державного кордону, в межах земельних ділянок шириною 30-50 метрів уздовж лінії державного кордону на суші, по берегу української частини прикордонної річки, озера або іншої водойми, а вздовж лінії державного кордону України з Російською Федерацією і Республікою Білорусь - шириною до 2 кілометрів, які надано в постійне користування військовим частинам Державної прикордонної служби для будівництва, облаштування та утримання інженерно-технічних і фортифікаційних споруд, огорож, прикордонних знаків, прикордонних просік, комунікацій.
Відповідно до пп.7,8 Положення про прикордонний режим, затвердженого Постановою Кабінету Міністрів України від 27.07.1998 року № 1147, громадяни України, іноземці та особи без громадянства вʼїжджають, перебувають, проживають, проваджують роботи і пропускаються у прикордонну смугу з дозволу відповідного органу Державної прикордонної служби, який безпосередньо виконує завдання щодо забезпечення недоторканності державного кордону у визначеній зоні відповідальності, за наявності документів, що посвідчують їх особу.
Громадяни України, іноземці та особи без громадянства вʼїжджають у контрольований прикордонний район, перебувають, проживають або пересуваються в його межах на підставі документів, що посвідчують їх особу.
Статтею 245 КУпАП передбачено, що завданнями провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом, забезпечення виконання винесеної постанови, а також виявлення причин та умов, що сприяють вчиненню адміністративних правопорушень, запобігання правопорушенням, виховання громадян у дусі додержання законів, зміцнення законності.
Відповідно до ст.251 КУпАП доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненням особи, яка притягається до адміністративної відповідальності, потерпілих, свідків, висновком експерта, речовими доказами, показаннями технічних приладів та технічних засобів, що мають функції фото і кінозйомки, відеозапису чи засобів фото і кінозйомки, відеозапису, які використовуються при нагляді за виконанням правил норм і стандартів, що стосується забезпечення безпеки дорожнього руху, протоколом про вилучення речей і документів, а також іншими документами.
Статтею ст.280 КУпАП визначено, що при розгляді справи про адміністративне правопорушення зʼясовується, зокрема, чи було вчинено адміністративне правопорушення, чи винна дана особа у його вчиненні та чи підлягає вона адміністративній відповідальності.
Згідно зі ст.252 КУпАП орган (посадова особа) оцінює докази за своїм внутрішнім переконанням, що ґрунтується на всебічному, повному і обʼєктивному дослідженні всіх обставин справи в їх сукупності, керуючись законом і правосвідомістю.
Вина ОСОБА_1 у вчиненні адміністративного правопорушення, передбаченого ч.2 ст.204-1 КУпАП підтверджується дослідженими в судовому засіданні доказами у справі, а саме:
-протоколом про адміністративне правопорушення серії ЗхРУ № 152598 від 05.11.2024, згідно з яким 05.11.2024 о 16.30 год, прикордонним нарядом «Прикордонний патруль» на напрямку 413 прикордонного знаку на відстані 12 км. від лінії державного кордону на території Верховинської обʼєднаної територіальної громади Верховинського району Івано-Франківської області на ділянці відповідальності відділу прикордонної служби «ІНФОРМАЦІЯ_1» в межах контрольованого прикордонного району було виявлено гр. України ОСОБА_1 спільно з ОСОБА_2, за спробу незаконного перетинання державного кордону поза встановленими пунктами пропуску через державний кордон України, чим порушив вимоги ст.ст.9,12 ЗУ "Про державний кордон України" від 04.11.1991.
Протокол складений уповноваженою на те особою із заповненням всіх необхідних реквізитів, встановлених ст.256 КУпАП та підписаний уповноваженою особою та особою, яка притягається до адміністративної відповідальності, без зауважень;
-письмовими поясненнями особи, яка притягається до адміністративної відповідальності, ОСОБА_1 наданими ним 05.11.2024 при оформленні матеріалів справи про адміністративне правопорушення, в яких він зазначив, що прибув у контрольований прикордонний район, з метою незаконного перетину державного кордону в Румунію. Мета перетину обʼєднання сімʼї. Блокпости оминали. На місцевості орієнтувався за допомогою офлайн карт;
-світлокопією паспорту громадянина України для виїзду за кордон на імʼя ОСОБА_3, ІНФОРМАЦІЯ_3;
-письмовими поясненнями начальника відділення моніторингу обстановки відділу прикордонної служби «ІНФОРМАЦІЯ_1» ОСОБА_4 від 05.11.2024, в яких він зазначив, що в період з 12.00 год до 20.00 год 05.11.2024 він виконував обовʼязки старшого прикордонного наряду в прикордонному наряді «Прикордонний патруль» на напрямку 413-415 прикордонного знаку.
Приблизно о 01.30 год. на відстані близько 12 км. до лінії державного кордону України з Румунією, на напрямку 413 прикордонного знаку на території Зеленської обʼєднаної територіальної громади Верховинського району в межах контрольваного прикордонного району було виявлено 2 особи, які рухалися в напрямку державного кордону.
Під час перевірки документів, було встановлено, що виявленими особами є гр. України ОСОБА_1, ІНФОРМАЦІЯ_3, мешканець Житомирської області та ОСОБА_2, ІНФОРМАЦІЯ_4, мешканець м. Харків, які в своїх поясненнях пояснили та підтвердили намір незаконно перетнути державний кордон з України в Румунію і є діючими військовослужбовцями в/ч НОМЕР_1.
Враховуючи аналіз та оцінку ризиків дані громадянин підпадають під індикатори профілю ризику №З 2024 02 У «Незаконне перетинання державного кордону України» затвердженого наказом АДПСУ від 14.06.2024 № 649 АГ, у звʼязку з чим відносно даних громадян було проведено фільтраційно-перевірочні заходи за результатами яких було встановлено що ОСОБА_1 мав намір перетнути державний України. Зазначені обставини за сукупністю перелічених вище факторів були підставою для складання відносно ОСОБА_1 протоколу про адміністративне правопорушення, передбаченого ч.2 ст.204-1 КупАП;
-копією протоколу про адміністративне правопорушення від 05.11.2024 серії ЗхРУ № 152599, згідно з яким 05.11.2024 о 16.30 год, прикордонним нарядом «Прикордонний патруль» на напрямку 413 прикордонного знаку на відстані 12 км. від лінії державного кордону на території Верховинської обʼєднаної територіальної громади Верховинського району Івано-Франківської області на ділянці відповідальності відділу прикордонної служби «ІНФОРМАЦІЯ_1» в межах контрольваного прикордонного району було виявлено гр. України ОСОБА_2 спільно з ОСОБА_1, за спробу незаконного перетинання державного кордону поза встановленими пунктами пропуску через державний кордон України, чим порушив вимоги ст.ст.9,12 ЗУ "Про державний кордон України" від 04.11.1991., тобто вчинив адміністративне правопорушення, відповідальність за яке передбачено ч.2 ст.204-1 КУпАП;
-копією письмових пояснень ОСОБА_2, від 05.11.2024, в яких він зазначив, що мав намір перетнути кордон, з метою обʼєднання сімʼї.
Зазначені вище докази винуватості ОСОБА_1 у вчиненні правопорушення, передбаченого ч.2 ст.204-1 КУпАП є такими, що доповнюють одне одного, є повними, безсумнівними, належними та допустимими, оскільки у відповідності до ст.251, 252 КУпАП, прямо підтверджують існування обставин, що підлягають доказуванню у справі про адміністративне правопорушення, а також є такими, що зібрані в порядку, встановленому законом.
За таких обставин, дослідивши всі наявні в матеріалах справи докази, приходжу до висновку, що вина ОСОБА_1 у вчиненні адміністративного правопорушення, передбаченого ч.2 ст.204-1 КУпАП, а саме, у спробі незаконного перетину державного кордону поза встановленими пунктами пропуску через державний кордон, групою осіб, доведена.
Згідно ст.33 КУпАП, при накладенні стягнення, враховується характер вчиненого правопорушення, особа порушника, ступінь його вини, майновий стан, обставини, що помʼякшують і обтяжують відповідальність.
Враховуючи характер вчиненого правопорушення, особу порушника, ступінь його вини, обставини, що помʼякшують і обтяжують відповідальність, суд вважає необхідним накласти на ОСОБА_1 стягнення у виді штрафу в мінімальному розмірі, передбаченому санкцією ч.2 ст.204-1 КУпАП, що на думку суду, буде відповідати завданням КУпАП та достатнє для виконання його мети: виховання особи, яка вчинила правопорушення, в дусі додержання законів України, поваги до правил співжиття, а також запобіганню вчиненню нових адміністративних правопорушень.
З приводу додаткового покарання у виді конфіскації знарядь і засобів вчинення правопорушення, передбаченого ч.2 ст.204-1 КУпАП, слід зазначити, що до матеріалів справи не долучено доказів, які б вказували на те, що у ОСОБА_1 такі було вилучено.
Окрім цього, у відповідності до положень ст.40-1 КпАП України, слід також стягнути з ОСОБА_1 судовий збір.
Керуючись ст.ст.9, 204-1, 245,247,251,252,280,283,284 КУпАП, суддя,
ПОСТАНОВИВ:
визнати ОСОБА_1 винним у вчиненні адміністративного правопорушення, передбаченого ч.2 ст.204-1 Кодексу України про адміністративні правопорушення та накласти на нього адміністративне стягнення у вигляді штрафу в розмірі пʼятсот неоподатковуваних мінімумів доходів громадян, що становить 8500,00 грн.
Стягнути з ОСОБА_1 в користь держави судовий збір в розмірі 605,60 грн.
Розʼяснити, що штраф має бути сплачений не пізніш як через пʼятнадцять днів з дня вручення постанови про накладення штрафу, а в разі оскарження такої постанови - не пізніш як через пʼятнадцять днів з дня повідомлення про залишення скарги без задоволення.
У разі несплати штрафу у встановлений строк, постанова про накладення штрафу надсилається для примусового виконання до органу державної виконавчої служби за місцем проживання порушника, роботи або за місцезнаходженням його майна в порядку, встановленому законом.
Згідно ч.2 ст.308 КУпАП у порядку примусового виконання постанови, про стягнення штрафу за вчинення адміністративного правопорушення з порушника стягується подвійний розмір штрафу, визначеного у відповідній статті цього Кодексу та зазначеного у постанові про стягнення штрафу, витрати на облік зазначеного правопорушення.
Постанова може бути оскаржена протягом десяти днів з дня її винесення до Івано-Франківського апеляційного суду шляхом подачі апеляційної скарги через Верховинський районний суд Івано-Франківської області.
Суддя Роман ДЖУС
=== ENTITIES ===
1:10    CASE_NUMBER        938/1550/24
5:1     HEARING_DATE       05 грудня 2024
6:7     COURT_RAYON        Верховинського
6:37    COURT_OBLAST       Івано-Франківської
6:194   VPS                ІНФОРМАЦІЯ_1
8:36    CITIZEN            України
8:66    BIRTH_SETTL        Малин
8:73    BIRTH_OBLAST       Житомирська
13:10   ARR_DATE           05.11.2024
13:23   ARR_TIME           16 год 30 хв.
13:186  ZNAK               413
13:222  DIST               12 км.
13:271  ARR_GROMADA        Верховинської
13:319  ARR_RAYON          Верховинського
13:341  ARR_OBLAST         Івано-Франківської
13:426  VPS                ІНФОРМАЦІЯ_1
13:526  GUARD              Прикордонний патруль
48:54   PROTOCOL           ЗхРУ № 152598
48:72   PROTO_DATE         05.11.2024
48:98   ARR_DATE           05.11.2024
48:111  ARR_TIME           16.30 год
48:144  GUARD              Прикордонний патруль
48:178  ZNAK               413
48:214  DIST               12 км.
48:263  ARR_GROMADA        Верховинської
48:311  ARR_RAYON          Верховинського
48:333  ARR_OBLAST         Івано-Франківської
48:417  VPS                ІНФОРМАЦІЯ_1
48:494  CITIZEN            України
50:306  BORDER_CNTRY       Румунію
51:36   PASSPORT           України
52:99   VPS                ІНФОРМАЦІЯ_1
52:284  GUARD              Прикордонний патруль
52:318  ZNAK               413-415
53:44   DIST               12 км.
53:89   BORDER_CNTRY       Румунією
53:111  ZNAK               413
53:148  ARR_GROMADA        Зеленської
53:193  ARR_RAYON          Верховинського
54:77   CITIZEN            України
54:288  BORDER_CNTRY       Румунію
56:58   PROTO_DATE         05.11.2024
56:75   PROTOCOL           ЗхРУ № 152599
56:104  ARR_DATE           05.11.2024
56:117  ARR_TIME           16.30 год
56:150  GUARD              Прикордонний патруль
56:184  ZNAK               413
56:220  DIST               12 км.
56:269  ARR_GROMADA        Верховинської
56:317  ARR_RAYON          Верховинського
56:339  ARR_OBLAST         Івано-Франківської
56:423  VPS                ІНФОРМАЦІЯ_1
56:499  CITIZEN            України
66:204  RESOLUTION         штрафу
66:288  FINE               8500,00

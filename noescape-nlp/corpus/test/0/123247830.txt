Справа № 305/4545/24
Номер провадження № 3/305/3267/24
ПОСТАНОВА
ІМЕНЕМ УКРАЇНИ
25.11.2024. Суддя Рахівського районного суду Закарпатської області Марусяк М. О., розглянувши матеріали, які надійшли від відділення інспекторів прикордонної служби " ІНФОРМАЦІЯ_1 " (тип Б) відділу прикордонної служби «ІНФОРМАЦІЯ_2» (тип Б) ІНФОРМАЦІЯ_3 про притягнення до адміністративної відповідальності
ОСОБА_1, ІНФОРМАЦІЯ_4, громадянина України, уродженця та мешканця АДРЕСА_1, тимчасово не працюючого,
за ч.2 ст.204-1, ч.2 ст.185-10 Кодексу України про адміністративні правопорушення, -
ВСТАНОВИВ:
ОСОБА_1, будучи притягнутим до адміністративної відповідальності, відповідно до постанови Тячівського районного суду Закарпатської області від 12 вересня 2024, повторно протягом року, 22 жовтня 2024 року, близько 00 годин 50 хвилин, був виявлений та в подальшому затриманий, спільно з громадянами України, ОСОБА_2, ОСОБА_3, ОСОБА_4, на східній околиці населеного пункту Біла Церква, на відстані близько 50 метрів до лінії державного кордону в районі 299 прикордонного знаку, в межах прикордонної смуги (під час перевірки випереджувальної інформації, наданої офіцерами оперативного відділу, про можливе вчинення правопорушення 22.10.2024 в період часу між 00.00 до 05.00 год в межах 298-300 прикордонних знаків), під час спроби незаконного перетинання державного кордону із України в Румунію, поза встановленими пунктами пропуску через державний кордон України, у складі групи осіб.
Своїми діями громадянин України, ОСОБА_1, порушив вимоги ст. 9, ст. 12 Закону України «Про державний кордон Украйни» від 04.11.1991, тобто вчинив правопорушення відповідальність за яке передбачено ч.2 ст.204-1 КУпАП.
Крім того, 22 жовтня 2024 року, близько 00 години 50 хвилин, на східній околиці населеного пункту Біла Церква, на відстані близько 50 метрів до лінії державного кордону в районі 299 прикордонного знаку, в межах прикордонної смуги (під час перевірки випереджувальної інформації, наданої офіцерами оперативного відділу, про можливе вчинення правопорушення 22.10.2024 в період часу між 00.00 до 05.00 год в межах 298-300 прикордонних знаків), було затримано та виявлено ОСОБА_1, який під час спроби незаконного перетинання державного кордону України в складі групи осіб, здійснив злісну непокору законній вимозі представника державної прикордонної служби капітана ОСОБА_5, зупинитись, припинити вчиняти правопорушення, предʼявити документи, що посвідчують особу та військово-обліковий документ, відкрито відповів відмовою (Обовʼязками державної прикордонної служби України є організація запобігання адміністративним правопорушенням, протидію яким законодавством віднесено до компетенції Державної прикордонної служби України, їх виявлення та припинення. У період проведення мобілізації (крім цільової) громадяни України чоловічої статі віком від 18 до 60 років зобовʼязані мати при собі військово-обліковий документ та предʼявити його за вимогою... представника Державної прикордонної служби України у прикордонній смузу, контрольованому прикордонному районі...), та намагався втекти від прикордонного наряду.
Своїми діями громадянин ОСОБА_1 порушив вимоги ч.2 ст.23 Закону України «Про Державну прикордонну службу України», від 03.04.2003 року, тобто вчинив правопорушення, відповідальність за яке передбачено ч.2 ст.185-10 КУпАП.
В судове засідання ОСОБА_1, не зʼявився. Про день, час та місце розгляду справи повідомлявся належним чином, шляхом надсилання смс повідомлення про виклик до суду на номер телефону. При цьому у матеріалах справи міститься письмова заява ОСОБА_1, відповідно до якої, просить суд справу розглядати без його участі.
Враховуючи строки розгляду справ про адміністративні правопорушення, передбачені ст. 277 КУпАП, суд розглядає справу у відсутності громадянина ОСОБА_1.
Дослідивши в повному обсязі встановлені на підставі поданих доказів обставини, у їх сукупності, суд приходить до наступного висновку.
Так, відповідно до вимог ст.2 Закону України "Про Державну прикордонну службу України" основними функціями Державної прикордонної служби України є: охорона державного кордону України на суші, морі, річках, озерах та інших водоймах з метою недопущення незаконної зміни проходження його лінії, забезпечення дотримання режиму державного кордону та прикордонного режиму; здійснення в установленому порядку прикордонного контролю і пропуску через державний кордон України осіб, транспортних засобів, вантажів та іншого майна, а також виявлення і припинення випадків незаконного їх переміщення; ведення розвідувальної, інформаційно-аналітичної та оперативно-розшукової діяльності в інтересах забезпечення захисту державного кордону України згідно із законами України "Про розвідувальні органи України" та "Про оперативно-розшукову діяльність".
Статтею 20 Закону України "Про Державну прикордонну службу України" передбачено права Державної прикордонної служби України. За якою, органам, підрозділам, військовослужбовцям, а також працівникам Державної прикордонної служби України, які відповідно до їх службових обовʼязків можуть залучатися до оперативно-службової діяльності, для виконання покладених на Державну прикордонну службу України завдань надається право втому числі, вимагати від фізичних осіб припинення правопорушень і дій, що перешкоджають здійсненню повноважень Державної прикордонної служби України (п. 12);
Крім того, відповідно до Постанови КМУ від 27.07.1998 № 1147 "Про прикордонний режим" постановою установлено вздовж державного кордону на його сухопутних ділянках і вздовж берегів прикордонних річок, озер та інших водойм прикордонну смугу у межах прилеглих до кордону територій селищних і сільських рад, де запроваджується прикордонний режим та затверджено перелік міст і районів, в межах територій яких можуть бути встановлені контрольовані прикордонні райони, в тому числі до переліку яких у Закарпатській області увійшли місто Ужгород, Берегівський, Великоберезнянський, Виноградівський, Перечинський, Рахівський, Тячівський, Ужгородський, Хустський райони.
Також Постановою КМУ № 304 визначено межі прикордонної смуги в межах прилеглих до кордону територій селищних та сільських Рад народних депутатів.
Винуватість громадянина ОСОБА_1 у вчиненні адміністративних правопорушень передбачених ч.2 ст.204-1 КУпАП та ч.2 ст.185-10 КУпАП, підтверджується сукупністю зібраних по справі доказів, а саме: протоколами про адміністративне правопорушення серії ЗхРУ № 136753 та серії ЗхРУ № 136754 від 23.10.2024; протоколом про адміністративне затримання від 22.10.2024; протоколом особистого огляду, огляду речей та вилучення речей і документів від 22.10.2024; фотосвітлиною; копією паспорта; письмовим поясненням в.о. НВІПС " ІНФОРМАЦІЯ_1 " (тип Б) ВПС " ІНФОРМАЦІЯ_2 " (тип Б) капітана ОСОБА_6 від 23.10.2024; письмовими поясненням та письмовою заявою ОСОБА_1.
ОСОБА_1, як особа у відношенні та у присутності якої було складено протокол про адміністративне правопорушення, достовірно знаючи про наявність адміністративних матеріалів щодо нього, до суду, не зʼявився, не спростував обставини зазначені у протоколі та не довів свою невинуватість.
Натомість, у письмових пояснененях від 22.10.2024, які містяться у матеріалах ОСОБА_1 зазначив, що був затриманий, прикордонним нарядом, мав намір здійснити незаконний перетин Державного кордону з Румунією та під час затримання здійснив злісну непокору працівникам ДПСУ.
Враховуючи те, що у матеріалах справи міститься письмове пояснення у якому громадянин ОСОБА_1, мешканець с. Лази, Тячівського району, Закарпатської області, повідомив що був затриманий прикордонним нарядом при спробі незаконного перетнину кордону України з Румунією, та під час затримання здійснив злісну непокору працівникам ДПСУ, суд вважає, суд вважає, що в діях громадянина ОСОБА_1 наявний склад адміністративного правопорушення передбаченого ч.2 ст.204-1 КУпАП, яке виразилося у спробі перетину, повторно протягом року та групою осіб, Державного кордону України, будь-яким способом поза пунктами пропуску через Державний кордон України та правопорушення передбаченого ч.2 ст.185-10 КУпАП, яке виразилося у вчиненні групою осіб та повторно протягом року злісної непокори законному розпорядженню чи вимогам працівника Державної прикордонної служби України під час виконання ним службових обовʼязків повʼязаних з охороною державного кордону.
Помʼякшуючих та обтяжуючих відповідальність обставин щодо ОСОБА_1 не встановлено.
Згідно ст.36 КУпАП, якщо особа вчинила кілька адміністративних правопорушень, справи про які одночасно розглядаються одним і тим же органом, стягнення накладається в межах санкції встановленої за більш серйозне правопорушення з числа вчинених, тому з врахуванням санкції ч.2 ст.204-1 КУпАП, беручи до уваги тяжкість вчиненого адміністративного правопорушення, яке ОСОБА_1 вчинив під час дії воєнного стану на території України, коли тимчасово, обмежено виїзд з України для окремої категорії громадян України чоловічої статі віком від 18 до 60 років, намагався перетнути державний кордон України в складі групи осіб, та повторно протягом року, суд вважає, що у відношенні ОСОБА_1, слід обрати адміністративне стягнення у виді штрафу в розмірі 600 (шістсот) неоподатковуваних мінімумів доходів громадян, що становить 10200 (десять тисяч двісті) гривень, оскільки саме таке покарання буде достатнім для виховання ОСОБА_1 у дусі точного і неухильного додержання законів України та запобігання вчинення нових правопорушень.
Одночасно, на думку суду, до ОСОБА_1 неможливо застосувати ст.22 КУпАП, у диспозиції якої зазначено, що при малозначності вчиненого адміністративного правопорушення орган (посадова особа), уповноважений вирішувати справу, може звільнити порушника від адміністративної відповідальності і обмежитись усним зауваженням, оскільки ОСОБА_1 в такий спосіб хотів ухилитися від мобілізації, під час дії воєнного стану на всій території України, отже міг зашкодити державним інтересам.
У відповідності до вимог п.5 ч.2 ст.4 Закону України «Про судовий збір» у разі ухвалення судом постанови про накладення адміністративного стягнення ставка судового збору становить 0,2 розміру прожиткового мінімуму для працездатних осіб.
Згідно зположеннями ст.7 Закону України "Про державний бюджет на 2024 рік" з 01 січня 2024 року розмір прожиткового мінімуму для працездатних осіб становить 3028 грн. Згідно ч.4 ст.15 Закону України "Про виконавче провадження" за рішеннями про стягнення в дохід держави коштів або вчинення інших дій на користь чи в інтересах держави, прийнятими у справах про адміністративні правопорушення, та за рішеннями, прийнятими у кримінальних провадженнях, стягувачем виступає державний орган, який прийняв відповідне рішення або за матеріалами якого судом прийнято відповідне рішення. За рішеннями про стягнення судового збору, про накладення штрафу (як засобу процесуального примусу) стягувачем є Державна судова адміністрація України.
У звʼязку з наведеним, з ОСОБА_1 на користь Державної судової адміністрації України слід стягнути судовий збір в сумі 605 гривень 60 копійок (3028 *0,2=605,60).
Керуючись ст.ст. 33, 40-1, 283, 284 КУпАП, суд
ПОСТАНОВИВ:
ОСОБА_1 визнати винуватим за ч.2 ст.204-1 Кодексу України про адміністративні правопорушення; за ч.2 ст.185-10 Кодексу України про адміністративні правопорушення.
На підставі ст.36 КУпАП, ОСОБА_1 призначити покарання за ч.2 ст.204-1 Кодексу України про адміністративні правопорушення у виді штрафу в розмірі 600 (шістсот) неоподатковуваних мінімумів доходів громадян, що становить 10200 (десять тисяч двісті) гривень.
Стягнути з ОСОБА_1, ІНФОРМАЦІЯ_4, мешканця АДРЕСА_1, судовий збір в розмірі 605 (шістсот пʼять) гривень 60 копійок, за кодом класифікації доходів бюджету 22030106 "Судовий збір": отримувач коштів ГУК у м. Києві/м. Київ/22030106; код за ЄРДПОУ 37993783; банк отримувача: Казначейство України (ел. адм. подат.); рахунок отримувача: UA908999980313111256000026001 код класифікації доходів бюджету: 22030106.
Розʼяснити ОСОБА_1, що відповідно до ч.1 ст.307, ст.308 КУпАП, штраф має бути сплачений ним не пізніш, як через пʼятнадцять днів з дня вручення йому постанови про накладення штрафу, а в разі оскарження такої постанови - не пізніш як через пʼятнадцять днів з дня повідомлення про залишення скарги без задоволення.
У разі несплати, штрафу у строк, установлений частиною першою статті 307 цього Кодексу, постанова про накладення штрафу надсилається для примусового виконання до органу державної виконавчої служби за місцем проживання порушника, роботи або за місцезнаходженням його майна в порядку, встановленому законом. У порядку примусового виконання постанови про стягнення штрафу за вчинення адміністративного правопорушення з правопорушника стягується подвійний розмір штрафу та витрати на облік зазначених правопорушень.
Постанова про адміністративне правопорушення може бути оскаржена до Закарпатського апеляційного суду протягом десяти днів з дня її винесення. Постанова судді у справах про адміністративне правопорушення набирає законної сили після закінчення строку подання апеляційної скарги. Постанова може бути предʼявлена до виконання протягом трьох місяців.
Суддя Рахівського районного суду: М. О. Марусяк
=== ENTITIES ===
1:10    CASE_NUMBER        305/4545/24
5:1     HEARING_DATE       25.11.2024
5:19    COURT_RAYON        Рахівського
5:46    COURT_OBLAST       Закарпатської
5:168   VPS                ІНФОРМАЦІЯ_1
5:220   VPS                ІНФОРМАЦІЯ_2
6:36    CITIZEN            України
9:214   ARR_TIME           00 годин 50 хвилин
9:298   CITIZEN            України
9:334   ARR_PLACE          на східній околиці
9:371   ARR_SETTL          Біла Церква
9:404   DIST               50 метрів
9:451   ZNAK               299
9:784   BORDER_CNTRY       Румунію
10:25   CITIZEN            України
11:12   ARR_DATE           22 жовтня 2024
11:41   ARR_TIME           00 години 50 хвилин
11:62   ARR_PLACE          на східній околиці
11:99   ARR_SETTL          Біла Церква
11:132  DIST               50 метрів
11:179  ZNAK               299
20:247  PROTOCOL           ЗхРУ № 136753
20:270  PROTOCOL           ЗхРУ № 136754
20:288  PROTO_DATE         23.10.2024
20:346  DET_DATE           22.10.2024
20:515  VPS                ІНФОРМАЦІЯ_1
20:544  VPS                ІНФОРМАЦІЯ_2
22:198  BORDER_CNTRY       Румунією
23:109  BIRTH_SETTL        Лази
23:115  ARR_RAYON          Тячівського
23:135  ARR_OBLAST         Закарпатської
23:258  BORDER_CNTRY       Румунією
25:726  RESOLUTION         штрафу
25:816  FINE               10200
33:129  RESOLUTION         штрафу
33:219  FINE               10200
38:7    COURT_RAYON        Рахівського

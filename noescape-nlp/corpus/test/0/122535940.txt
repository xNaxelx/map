ПОСТАНОВА
Іменем України
"24" жовтня 2024 р. Справа153/1672/24
Суддя Ямпільського районного суду Вінницької області Швець Р. В., розглянувши справу про адміністративне правопорушення, яка надійшла від відділу прикордонної служби «ІНФОРМАЦІЯ_1» ІНФОРМАЦІЯ_2 про притягнення до адміністративної відповідальності ОСОБА_1, ІНФОРМАЦІЯ_3, жителя АДРЕСА_1, зареєстрованого в АДРЕСА_2, громадянина України, працюючого головою ОСББ «Миколаївська 22», за скоєння адміністративного правопорушення, передбаченого ч.1 ст.204-1 Кодексу України про адміністративні правопорушення,
ВСТАНОВИВ:
ОСОБА_1 26.09.2024 о 10 годині 20 хвилин, на південній околиці населеного пункту Пороги Могилів-Подільського району Вінницької області, на напрямку Пороги (Україна) Косеуць (РМ), в районі прикордонного знаку № 0170 на відстані 50 метрів від лінії державного кордону України, здійснив спробу незаконного перетинання державного кордону України поза пунктом пропуску вплав через річку Дністер, чим порушив вимоги ст.9 Закону України «Про державний кордон України».
ОСОБА_1 в судове засідання не зʼявився. В матеріалах справи наявна заява ОСОБА_1 від 26.09.2024, в якій він вказав, що йому повідомлено про те, що розгляд справи відбудеться в приміщенні Ямпільського районного суду Вінницької області. Просив розглянути справу без його участі.
Враховуючи вищевикладене, суд вважає, що в порядку ст.268 КУпАП є підстави для розгляду справи у відсутність особи, яка притягається до адміністративної відповідальності.
Згідно ст.9 Закону України «Про державний кордон України» перетинання державного кордону України здійснюється на шляхах сполучення через державний кордон з додержанням встановленого порядку.
Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Пункт пропуску через державний кордон України - це спеціально виділена територія на залізничних та автомобільних станціях, у морських і річкових портах, аеропортах (аеродромах) з комплексом будівель, споруд і технічних засобів, де здійснюються прикордонний, митний та інші види контролю і пропуск через державний кордон осіб, транспортних засобів, вантажів та іншого майна.
Порушенням державного кордону України є також перетинання його будь-якими технічними або іншими засобами без відповідного на те дозволу чи з порушенням встановленого порядку.
Частина перша ст.204-1 КУпАП передбачає адміністративну відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Відповідно до статті 245 КУпАП завданнями провадження в справах про адміністративні правопорушення є, зокрема, всебічне, повне і обʼєктивне зʼясування обставин кожної справи, вирішення її в точній відповідності з законом.
Згідно з ст.251 КУпАП доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи.
Дослідивши матеріали справи про адміністративне правопорушення відносно ОСОБА_1, а саме: дані, що містяться у протоколі про адміністративне правопорушення, серія ПдРУ № 254177 від 26 вересня 2024 року; протокол особистого огляду, огляду речей та вилучення речей і документів від 26.09.2024; письмові пояснення ОСОБА_1 від 26.09.2024; рапорт ІПС вищої категорії начальника відділення інспекторів БП та БАК впс (тип С) НОМЕР_1 прикордонного загону штаб-сержанта ОСОБА_2; акт ознайомлення особи, яка притягається до адміністративної відповідальності з її правами, передбаченими ст.268 КУпАП від 26.09.2024; копію паспорта громадянина України для виїзду за кордон, виданого на імʼя ОСОБА_3, вважаю вину ОСОБА_1 доведеною у вчиненні правопорушення, передбаченого ч.1 ст.204-1 КУпАП, а його дії кваліфікую як спроба перетинання державного кордону України будь-яким способом поза пунктами пропуску через державний кордон України.
При призначенні адміністративного стягнення ОСОБА_1, враховую характер скоєного правопорушення та особу винного.
Обставин, які помʼякшують або обтяжують відповідальність за адміністративне правопорушення, не встановлено.
З врахуванням зазначених обставин справи та особи порушника, маю підстави застосувати відносно ОСОБА_1 захід адміністративного стягнення, який передбачений санкцією ч.1 ст.204-1 КУпАП, у виді штрафу у розмірі 200 (двохсот) неоподатковуваних мінімумів доходів громадян, що становить 3400 (три тисячі чотириста) гривень.
Відповідно до ч.1 ст.40-1 КУпАП судовий збір у провадженні по справі про адміністративне правопорушення у разі винесення судом (суддею) постанови про накладення адміністративного стягнення сплачується особою, на яку накладено таке стягнення.
Відповідно до п.5 ч.2 ст.4 ЗУ «Про судовий збір» у разі ухвалення судом постанови про накладення адміністративного стягнення судовий збір встановлюється у 0,2 розміру прожиткового мінімуму для працездатних осіб, тобто 605 (шістсот пʼять) гривень 60 (шістдесят) копійок. Тому є всі підстави для стягнення із ОСОБА_1 судового збору в дохід держави.
Як вбачається з протоколу особистого огляду, огляду речей та вилучення речей і документів від 26.09.2024 у ОСОБА_1 було вилучено: гідрокостюм 1 шт., ласти для плавання 2 шт.
Вирішення питання щодо вилучених речей, врегульоване ст.265 КУпАП та пунктом 11 Порядку зберігання вилучених під час здійснення провадження у справах про адміністративні правопорушення речей і документів, затвердженого Постановою КМУ № 17 від 16.01.2012, відповідно до якого за результатами розгляду справи про адміністративне правопорушення речі і документи в установленому порядку конфіскуються, повертаються володільцеві або знищуються, а у разі вилучення речей за плату - реалізуються.
Таким чином, вилучені речі: гідрокостюм 1 шт., ласти для плавання 2 шт., необхідно конфіскувати в дохід держави.
Керуючись ст.ст.204-1, 221, 265, 283, 284 ч.1 п.1 Кодексу України про адміністративні правопорушення, п.5 ч.2 ст.4 Закону України «Про судовий збір», суддя
ПОСТАНОВИВ:
ОСОБА_1 визнати винним у вчиненні адміністративного правопорушення, передбаченого ч.1 ст.204-1 КУпАП і накласти на нього адміністративне стягнення у виді штрафу у розмірі 200 (двохсот) неоподатковуваних мінімумів доходів громадян, що становить 3400 (три тисячі чотириста) гривень.
Стягнути із ОСОБА_1 судовий збір в дохід держави у сумі 605 (шістсот пʼять) гривень 60 (шістдесят) копійок.
Вилучені речі: гідрокостюм 1 шт., ласти для плавання 2 шт. - конфіскувати в дохід держави.
Розʼяснити особі, щодо якої застосовано адміністративне стягнення, що відповідно до частини 1 статті 307 КУпАП штраф має бути сплачений порушником не пізніше як через пʼятнадцять днів з дня вручення йому копії постанови про накладення штрафу, а в разі оскарження такої постанови - не пізніше як через пʼятнадцять днів з дня повідомлення про залишення скарги без задоволення.
Відповідно до вимог ст.308 КУпАП у разі несплати правопорушником штрафу у строк, установлений частиною першою статті 307 цього Кодексу, постанова про накладення штрафу надсилається для примусового виконання до органу державної виконавчої служби за місцем проживання порушника, роботи або за місцезнаходженням його майна в порядку, встановленому законом. У порядку примусового виконання постанови про стягнення штрафу за вчинення адміністративного правопорушення з правопорушника стягується подвійний розмір штрафу.
Постанова може бути оскаржена до Вінницького апеляційного суду протягом десяти днів з дня її винесення через Ямпільський районний суд Вінницької області.
Суддя Р. В. Швець
=== ENTITIES ===
3:1     HEARING_DATE       "24" жовтня 2024
3:27    CASE_NUMBER        153/1672/24
4:7     COURT_RAYON        Ямпільського
4:35    COURT_OBLAST       Вінницької
4:168   VPS                ІНФОРМАЦІЯ_1
4:328   CITIZEN            України
6:9     ARR_DATE           26.09.2024
6:22    ARR_TIME           10 годині 20 хвилин
6:43    ARR_PLACE          на південній околиці
6:82    ARR_SETTL          Пороги
6:89    ARR_RAYON          Могилів-Подільського
6:117   ARR_OBLAST         Вінницької
6:149   SETTL_FROM         Пороги
6:157   SETTL_CNTRY        Україна
6:166   SETTL_TO           Косеуць
6:175   SETTL_CNTRY        РМ
6:211   ZNAK               0170
6:228   DIST               50 метрів
16:163  PROTOCOL           ПдРУ № 254177
16:181  PROTO_DATE         26 вересня 2024
16:632  PASSPORT           України
19:193  RESOLUTION         штрафу
19:283  FINE               3400
27:155  RESOLUTION         штрафу
27:245  FINE               3400

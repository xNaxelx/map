Справа № 298/1762/24
Номер провадження 3/298/1187/24
ПОСТАНОВА
ІМЕНЕМ УКРАЇНИ
04 листопада 2024 року смт. Великий Березний
Суддя Великоберезнянського районного суду Закарпатської області Зизич В. В., розглянувши матеріали справи, які надійшли з відділу прикордонної служби «ІНФОРМАЦІЯ_1» ІНФОРМАЦІЯ_2 про притягнення до адміністративної відповідальності ОСОБА_1, ІНФОРМАЦІЯ_3, громадянина України, уродженця с. Звірове Красноармійського району Донецької області, проживаючого за адресою: АДРЕСА_1, тимчасово непрацюючого, за вчинення правопорушення, передбаченого ч.2 ст.204-1 КУпАП,-
ВСТАНОВИВ:
Згідно протоколу про адміністративне правопорушення ЗхРУ № 143247 від 6 серпня 2024 року, 6 серпня 2024 року о 12 год. 20 хв. на околиці населеного пункту Жорнава Ужгородського району Закарпатської області на відстані 6200 метрів від лінії державного кордону на напрямку 33 прикордонного знаку Словацької Республіки був виявлений та затриманий гр. України ОСОБА_2 під час спроби незаконного перетинання державного кордону в складі групи осіб спільно з ОСОБА_1 та ОСОБА_3, в пішому порядку з України в Словацьку Республіку поза встановленими пунктами пропуску через державний кордон в умовах воєнного стану. Своїми діями порушив вимоги ст.ст.9,12 Закону України «Про державний кордон» від 04.11.1991 року, чим вчинив адміністративне правопорушення, відповідальність за що передбачена за ч.2 ст.204-1 КУпАП.
ОСОБА_1 у судове засідання не зʼявився, про час, місце та дату розгляду справи повідомлений належним чином, шляхом надсилання SMS-повідомлення згідно поданої ним заяви на отримання електронних повісток.
Суд зауважує, що у протоколі про адміністративне правопорушення серії ЗхРУ № 143247 від 6 серпня 2024 року, складеному стосовно ОСОБА_1, міститься підпис останнього про ознайомлення з тим, що розгляд адміністративної справи відбудеться у Великоберезнянському районному суді.
Крім цього, у матеріалах справи наявна заява ОСОБА_1, в якій він зазначає, що повідомлений про те, що розгляд справи про адміністративне правопорушення за ч.2 ст.204-1 КУпАП відбудеться в приміщенні Великоберезнянського районного суду Закарпатської області за адресою: с-ще Великий Березний, вул. Шевченка, 22. В заяві зазначив, що свою провину визнає, обіцяє таке більше не повториться та просить розглянути матеріали справи без його участі у звʼязку з неможливістю прибути до суду, тому що перебуває у відрядженні.
Згідно із ст.17 Закону України «Про виконання рішень та застосування практики Європейського суду з прав людини» від 23 лютого 2006 року, суди застосовують рішення Європейського суду з прав людини як джерело права.
Рішенням Європейського суду з прав людини від 3 квітня 2008 року у справі «Пономарьов проти України» (п.14) наголошено, що сторони в розумні інтервали часу мають вживати заходів, щоб дізнатись про стан відомого їм судового провадження.
Верховним Судом в п. 34 постанови від 12 березня 2019 року по справі № 910/9836/18 також зазначено, що вжиття заходів для прискорення процедури розгляду є обовʼязком не тільки для держави, а й в осіб, які беруть участь у справі. Так, Європейський суд з прав людини в рішенні від 07.07.1989 у справі "Юніон Аліментаріа Сандерс С. А. проти Іспанії" зазначив, що заявник зобовʼязаний демонструвати готовність брати участь на всіх етапах розгляду, що стосуються безпосередньо його, утримуватись від використання прийомів, які повʼязані із зволіканням у розгляді справи, а також максимально використовувати всі засоби внутрішнього законодавства для прискорення процедури слухання.
При цьому, суддею зауважується, що ОСОБА_1 мав обʼєктивну можливість особисто або через представника в повній мірі реалізувати свої права, передбачені ст.268 КУпАП, та не був позбавлений можливості надати письмові клопотання, заяви, звернення чи пояснення з приводу обставин правопорушення, однак такими своїми правами останній не скористався.
Вищевказані обставини свідчать про те, що ОСОБА_1 не зʼявився в судове засідання, знаючи, що в провадженні суду знаходиться відповідна справа, про що свідчать наведені вище обставини.
За таких обставин, неявка особи, відносно якої складено протокол про адміністративне правопорушення, на судовий розгляд справи являється її волевиявленням, яке свідчить про відмову від реалізації свого права на безпосередню участь у судовому розгляді справи та інших процесуальних прав.
Відповідно до ч.1 ст.268 КУпАП справа про адміністративне правопорушення може бути розглянута під час відсутності особи, яка притягується до адміністративної відповідальності, лише у випадках, коли є дані про своєчасне її сповіщення про місце і час розгляду справи і якщо від неї не надійшло клопотання про відкладення розгляду справи.
Від ОСОБА_1 клопотань про відкладення розгляду справи не надходило.
За змістом ст. 268 КУпАП присутність особи, яка притягається до адміністративної відповідальності, при розгляді справи про адміністративні правопорушення передбачені ст. 204-1 КУпАП, не є обовʼязковою.
За таких обставин, суд у відповідності до вимог ст.268 КУпАП вважає, що дану справу може бути розглянуто.
Дослідивши матеріали справи, оцінивши докази по справі, суд приходить до наступних висновків.
Згідно зі статтями 245, 252 КУпАП завданнями провадження в справі про адміністративне правопорушення і обовʼязком органу, який її розглядає, є, зокрема, своєчасне, всебічне, повне і обʼєктивне зʼясування обставин справи і вирішення її в точній відповідності з законом.
Відповідно до вимог ст.280 КУпАП орган (посадова особа) при розгляді справи про адміністративне правопорушення зобовʼязаний зʼясувати: чи було вчинене адміністративне правопорушення, чи винна дана особа в його вчиненні, чи підлягає вона адміністративній відповідальності, чи є обставини, що помʼякшують і обтяжують відповідальність, чи заподіяно майнову шкоду, чи є підстави для передачі матеріалів про адміністративне правопорушення на розгляд громадської організації, трудового колективу, а також зʼясувати інші обставини, що мають значення для правильного вирішення справи.
Вирішуючи питання про те, чи було вчинене адміністративне правопорушення, чи винен ОСОБА_1 у вчиненні такого і чи підлягає він адміністративній відповідальності, суддя виходить з наступного.
Відповідно до ч.1 ст.7 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом.
Адміністративним правопорушенням (проступком), згідно з ч.1 ст. 9 КУпАП, визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Згідно ч.1 ст.251 КУпАП доказами в справі про адміністративне правопорушення є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненнями особи, яка притягається до адміністративної відповідальності, свідків, висновком експерта, речовими доказами, показаннями технічних приладів, протоколами про вилученні речей і документів, а також іншими вказаними у ній засобами і документами.
За фабулою протоколу про адміністративне правопорушення, ОСОБА_1 інкриміновано спробу незаконного перетинання державного кордону України, в пішому порядку, поза пунктами пропуску через державний кордон, з України в Словацьку Республіку у складі групи осіб, в умовах воєнного стану, і такі дії ОСОБА_1 кваліфіковані за ч. 2 ст. 204-1 КУпАП.
Положеннями ч.2 ст.204-1 КУпАП передбачена адміністративна відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті.
Обʼєктивна сторона правопорушення, передбаченого статтею 204-1 КУпАП, полягає у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади.
Перетинання державного кордону поза пунктами пропуску через державний кордон може означати, що особа перетнула державний кордон: поза місцем розташування пункту пропуску; поза місцем, визначеним у пункті пропуску для безпосереднього перетинання державного кордону; хоча і в зазначеному місці, але в час, коли пункт пропуску не функціонував.
Відповідно спроба перетнути кордон поза пунктами пропуску через державний кордон означає певні умисні дії особи спрямовані на те, щоб перетнути державний кордон: поза місцем розташування пункту пропуску; поза місцем, визначеним у пункті пропуску для безпосереднього перетинання державного кордону; хоча і в зазначеному місці, але в час, коли пункт пропуску не функціонував.
З метою доведення вини ОСОБА_1 у вчиненні інкримінованого йому адміністративного правопорушення, посадовою особою до протоколу про адміністративне правопорушення долучено протокол про адміністративне затримання від 6 серпня 2024 року; фотокопію паспорта громадянина України з застосунку «Дія» виданого на імʼя ОСОБА_1; письмові пояснення першого заступника начальника відділу прикордонної служби «ІНФОРМАЦІЯ_1» ОСОБА_4 від 6 серпня 2024 року; протокол про адміністративне затримання громадянина ОСОБА_2 від 6 серпня 2024 року; протокол про адміністративне правопорушення складений відносно гр. ОСОБА_2 від 6 серпня 2024 року; протокол про адміністративне затримання громадянина ОСОБА_3 від 6 серпня 2024 року; протокол про адміністративне правопорушення складений відносно гр. ОСОБА_3 від 6 серпня 2024 року довідку про результати проведення фільтраційно-перевірочних заходів з додатками; схему порушення; витяг з книги прикордонної служби відділу прикордонної служби «ІНФОРМАЦІЯ_1» (тип В), в період з 20.00 05.08.2024 року по 20.00 06.08.2024 року, щодо результатів виконання плану ОДК та щодо списку особового складу; заяву ОСОБА_1 від 06.08.2024, якою він повідомляє, що не потребує послуг адвоката з центру безоплатної вторинної правової допомоги, від повідомлення близьких родичів відмовляється, що «поза розумним сумнівом» не доводять винуватість ОСОБА_1 у вчиненні правопорушення передбаченого ч.2 ст.204-1 КУпАП.
Згідно матеріалів справи судом встановлено, що ОСОБА_1 був безпосередньо виявлений та затриманий спільно з ОСОБА_2 та ОСОБА_3, на околиці населеного пункту Жорнава.
У протоколі про адміністративне правопорушення вказується, що було виявлено та затримано під час спроби незаконного перетину державного кордону ОСОБА_2 спільно з ОСОБА_1 та ОСОБА_3. Разом з цим, у протоколі не зазначено, які дії спрямовані на незаконний перетин державного кордону здійснював ОСОБА_1, не зрозуміло, що останньому ставиться в провину, так як з фабули протоколу слідує, що правопорушення вчиняв ОСОБА_2, а не ОСОБА_1. Матеріали справи не містять жодного доказу того, що ОСОБА_1 було затримано при безпосередній спробі незаконного перетину державного кордону. В матеріалах справи відсудні будь-які дані щодо знайдених у ОСОБА_1 речей, які б вказували на його намір у вичненні дій щодо спроби перетину державного кордону поза межами пунктів пропуску в складі групи осіб.
Перебування ОСОБА_1 у контрольованому прикордонному районі без надання належних та допустимих доказів, не може свідчити про те, що він намагався незаконно перетнути державний кордон України.
Сам по собі факт присутності особи у населеному пункті поряд із державним кордоном, не доводить умислу цієї особи на незаконний перетин кордону і факт спроби перетинання державного кордону України будь-яким способом поза пунктами пропуску через державний кордон України.
Доказів про те, що ОСОБА_1 рухався в напрямку державного кордону, оминаючи населені пункти, що давало б підстави стверджувати, що він мав намір уникнути зустрічі із працівниками прикордонної служби, і таким чином незаконно перетнути кордон, матеріали справи не містять. Працівниками прикордонної служби не долучено до матеріалів справи ні фото чи відео фіксації факту вчинення правопорушення чи інших беззаперечних доказів вини ОСОБА_1.
Доказів, які б беззаперечно вказували на винуватість ОСОБА_1 у вчиненні інкримінованому йому правопорушенні матеріали справи не містять.
Стандарт доведення вини «поза розумним сумнівом» означає, що при доведенні винуватості особи не повинно залишатися жодного «розумного сумніву» в цьому, тоді як наявність такого «розумного сумніву» у винуватості особи є підставою для його виправдання. Недоведена вина прирівнюється до доведеної невинуватості.
При цьому, всі викладені в протоколі про адміністративне правопорушення обставини повинні бути належним чином перевірені та доводитися сукупністю належних і допустимих доказів.
Частина 2 статті 251 КУпАП закріплює обовʼязок осіб, уповноважених на складання протоколів про адміністративні правопорушення, збирати докази.
Доведення вини правопорушника покладається на орган, що складає протокол про адміністративне правопорушення. Під доказуванням у провадженні у справах про адміністративні правопорушення слід розуміти процесуальну діяльність субʼєктів щодо збору, перевірки та оцінки доказів з метою встановлення обʼєктивної істини у справі й прийняття на цій основі законного рішення.
Суд наголошує, що він не вправі самостійно змінювати на шкоду особі фабулу, викладену у протоколі про адміністративне правопорушення, яка, по суті, становить виклад обвинувачення у вчиненні певного правопорушення, винуватість у скоєнні якого певною особою має доводитися в суді; суд також не має права самостійно відшукувати докази винуватості особи у вчиненні правопорушення. Адже, діючи таким чином, суд неминуче перебиратиме на себе функції обвинувача, позбавляючись статусу незалежного органу правосуддя, що є порушенням ст.6 Конвенції про захист прав людини і основоположних свобод.
Оцінюючи надані докази в їх сукупності в частині названого обвинувачення, суддя приходить висновку про недоведеність вини ОСОБА_1 у вчиненні ним адміністративного правопорушення, передбаченого ч.2 ст.204-1 КУпАП, а тому, беручи до уваги загальний правовий принцип, закріплений в ст. 62 Конституції України, який передбачає, що обвинувачення не може ґрунтуватися на припущеннях, усі сумніви щодо доведеності вини особи тлумачаться на її користь, вина особи не була доведена належними доказами, поза розумним сумнівом, суд у даній справі дійшов висновку про недоведеність вини ОСОБА_1 у вчиненні адміністративного правопорушення, передбаченого ч.2 ст.204-1 КУпАП, відтак провадження в даній справі підлягає закриттю на підставі п. 1 ч. 1 ст. 247 КУпАП.
Керуючись ч. 2 ст.204-1, п. 1 ч. 1 ст.247, ст.ст.283, 284 КУпАП, суд,-
ПОСТАНОВИВ:
Закрити провадження у справі про притягнення до адміністративної відповідальності ОСОБА_1 за ч.2 ст.204-1 КУпАП у звʼязку з відсутністю в його діях складу адміністративного правопорушення.
Постанова може бути оскаржена до Закарпатського апеляційного суду через Великоберезнянський районний суд Закарпатської області протягом 10 днів з дня її винесення.
Суддя Зизич В. В.
=== ENTITIES ===
1:10    CASE_NUMBER        298/1762/24
5:1     HEARING_DATE       04 листопада 2024
6:7     COURT_RAYON        Великоберезнянського
6:43    COURT_OBLAST       Закарпатської
6:152   VPS                ІНФОРМАЦІЯ_1
6:267   CITIZEN            України
6:289   BIRTH_SETTL        Звірове
6:297   BIRTH_RAYON        Красноармійського
6:322   BIRTH_OBLAST       Донецької
8:53    PROTOCOL           ЗхРУ № 143247
8:71    PROTO_DATE         6 серпня 2024
8:91    ARR_DATE           6 серпня 2024
8:112   ARR_TIME           12 год. 20 хв.
8:127   ARR_PLACE          на околиці
8:156   ARR_SETTL          Жорнава
8:164   ARR_RAYON          Ужгородського
8:185   ARR_OBLAST         Закарпатської
8:219   DIST               6200 метрів
8:272   ZNAK               33
8:295   CITIZEN            Словацької Республіки
8:349   CITIZEN            України
8:502   BORDER_CNTRY       Словацьку Республіку
10:71   PROTOCOL           ЗхРУ № 143247
10:89   PROTO_DATE         6 серпня 2024
29:216  BORDER_CNTRY       Словацьку Республіку
34:216  DET_DATE           6 серпня 2024
34:267  PASSPORT           України
34:398  VPS                ІНФОРМАЦІЯ_1
34:970  VPS                ІНФОРМАЦІЯ_1
35:128  ARR_PLACE          на околиці
35:157  ARR_SETTL          Жорнава
49:1    RESOLUTION         Закрити

Виноградівський районний суд Закарпатської області
______________________________________________________________
Справа № 299/7527/24
ПОСТАНОВА
ІМЕНЕМ УКРАЇНИ
06.11.2024 року м. Виноградів
Суддя Виноградівського районного суду Закарпатської області Трагнюк В. Р., розглянувши у відкритому судовому засіданні справу про адміністративне правопорушення відносно ОСОБА_1, ІНФОРМАЦІЯ_1, паспорт громадянина України номер НОМЕР_1, орган видачі 2121, дата видачі 04.01.2018. проживаючого за адресою: АДРЕСА_1, начальник Ужгородської дистанції сигналізації та звʼязку (ШЧ10), за ч. 2 ст. 204-1 КУпАП,
ВСТАНОВИВ:
За змістом протоколу про адміністративне правопорушення ЗхРУ 137748 від 28.10.2024 року: 28 жовтня 2024 року близько 12 год. 15 хв. прикордонним нарядом «Контрольний пост» від відділення інспекторів прикордонної служби «ІНФОРМАЦІЯ_2» (тип В) відділу прикордонної служби «ІНФОРМАЦІЯ_3» (тип Б) на напрямку 118 прикордонного знаку (територія Королівської обʼєднаної територіальної громади Берегівського району Закарпатської області) в контрольованому прикордонному районі на відстані 5500 метрів до державного кордону було виявлено та затримано громадянина України ОСОБА_1 спільно з іншими громадянами України, який здійснив спробу незаконного перетинання державного кордону з України до Румунії поза встановленими пунктами пропуску через державний кордон у складі групи осіб.
ОСОБА_1 в судове засідання не зʼявився, про час та місце розгляду справи повідомлений належним чином, подав до суду заяву про розгляд справи у його відсутності, пояснив,що наміру перетинати кордон не мав, їхав у гості.
Підставою притягнення субʼєкта правопорушення до юридичної відповідальності є наявність в його діях складу правопорушення.
Склад правопорушення - це сукупність передбачених законом обʼєктивних і субʼєктивних ознак діяння, які характеризують (визначають) його як правопорушення.
Як вбачається з протоколу серії ЗхРУ № 137748 від 28.10.2024 року ОСОБА_1 інкримінується вчинення адміністративного правопорушення, передбаченого ч.2 ст.204-1 КУпАП.
Так, відповідно до ч.2 ст.204-1 КУпАП перетинання або спроба перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади, вчинене групою осіб, тягне за собою накладення штрафу від пʼятисот до восьмисот неоподатковуваних мінімумів доходів громадян або адміністративний арешт на строк від десяти до пʼятнадцяти діб, з конфіскацією знарядь і засобів вчинення правопорушення.
Виходячи з положень частини 2 статті 204-1 КУпАП вбачається, що обʼєктивну сторону даного правопорушення складає саме перетинання або спроба перетинання державного кордону будь-яким способом поза пунктами пропуску у складі групи осіб.
Згідно онлайн-версії «Словника української мови» в 11 томах (доступного за посиланнямhttp://sum.in.ua/) «намір це задум, бажання зробити що-небудь», при цьому, згідно вказаного словника «спроба це намагання зробити щось при відсутності впевненості в досягненні успіху».
З наведеного можна зробити висновок, що «спроба» - це активні дії, спрямовані на досягнення певної мети.
Перетинання чи спробу перетинання державного кордону України відповідно до наданих стороною обвинувачення матеріалів ОСОБА_1 не здійснював.
Думки, бажання, наміри, ідеї, які не підкріплені реальними діяннями особи, не здатні заподіяти шкоду охоронюваним законом інтересам, а тому перебувають поза сферою адміністративно правового регулювання.
У відповідності до положень ст.62 Конституції України обвинувачення не може ґрунтуватися на доказах, одержаних незаконним шляхом, а також на припущеннях. Усі сумніви щодо доведеності вини особи тлумачаться на її користь.
З огляду на викладене, суддя приходить до висновку, що в діях ОСОБА_1 відсутня обʼєктивна сторона адміністративного правопорушення, передбаченого ч.2 ст.204-1 КУпАП.
Відповідно до ч.1 ст.9 КУпАП адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Відповідно до ст. 280 КУпАП, орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності, чи є обставини, що помʼякшують і обтяжують відповідальність, чи заподіяно майнову шкоду, чи є підстави для передачі матеріалів про адміністративне правопорушення на розгляд громадської організації, трудового колективу, а також зʼясувати інші обставини, що мають значення для правильного вирішення справи.
Сукупність зібраних у справі доказів не дозволяє констатувати вчинення особою адміністративного правопорушення, у справі не доведено ні події, а ні складу правопорушення про вчинення якого складено протокол та у вчиненні якого звинувачено ОСОБА_1.
Оцінивши досліджені докази за внутрішнім переконанням, що ґрунтується на всебічному, повному і обʼєктивному дослідженні всіх обставин справи в їх сукупності, суддя не встановив існування події і складу адміністративного правопорушення, передбаченого ч. 2 ст. 204-1 КУпАП.
Відповідно до п. 1 ст. 247 КУПАП, провадження в справі про адміністративне правопорушення не може бути розпочато, а розпочате підлягає закриттю за відсутності події і складу адміністративного правопорушення.
Відтак, розпочате провадження в справі про адміністративне правопорушення за ознаками ч. 2 ст.204-1 КУпАП відносно ОСОБА_1 підлягає закриттю у звʼязку із відсутністю (недоведеністю) події і складу адміністративного правопорушення.
Керуючись ст.ст. 251, 252, 247, 254-256, 280, 283, 284 КУпАП, суддя
ПОСТАНОВИВ:
Провадження в справі про адміністративне правопорушення за ознаками ч. 2 ст. 204-1 КУпАП відносно ОСОБА_1 - закрити у звʼязку із відсутністю (недоведеністю) події і складу адміністративного правопорушення на підставі п. 1 ст. 247 КУпАП.
Постанова судді у справі про адміністративне правопорушення може бути оскаржена протягом десяти днів з дня винесення постанови. Апеляційна скарга подається до Закарпатського апеляційного суду.
Суддя В. Р. Трагнюк
=== ENTITIES ===
1:1     COURT_RAYON        Виноградівський
1:30    COURT_OBLAST       Закарпатської
3:10    CASE_NUMBER        299/7527/24
6:1     HEARING_DATE       06.11.2024
7:7     COURT_RAYON        Виноградівського
7:39    COURT_OBLAST       Закарпатської
7:214   PASSPORT           України
9:57    PROTOCOL           ЗхРУ 137748
9:73    PROTO_DATE         28.10.2024
9:90    ARR_DATE           28 жовтня 2024
9:118   ARR_TIME           12 год. 15 хв.
9:155   GUARD              Контрольний пост
9:221   VPS                ІНФОРМАЦІЯ_2
9:272   VPS                ІНФОРМАЦІЯ_3
9:306   ZNAK               118
9:341   ARR_GROMADA        Королівської
9:388   ARR_RAYON          Берегівського
9:409   ARR_OBLAST         Закарпатської
9:483   DIST               5500 метрів
9:556   CITIZEN            України
9:601   CITIZEN            України
9:687   BORDER_CNTRY       Румунії
13:33   PROTOCOL           ЗхРУ № 137748
13:51   PROTO_DATE         28.10.2024
30:109  RESOLUTION         закрити

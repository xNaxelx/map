Справа № 307/4832/24
Провадження № 3/307/2226/24
ПОСТАНОВА
ІМЕНЕМ УКРАЇНИ
12 листопада 2024 року м. Тячів
Суддя Тячівського районного суду Закарпатської області Бряник М. М., розглянувши справу про адміністративне правопорушення, що надійшла з відділу прикордонної служби " ІНФОРМАЦІЯ_1 " ІНФОРМАЦІЯ_2, відносно ОСОБА_1, ІНФОРМАЦІЯ_3, громадянина України, мешканця АДРЕСА_1, передбачене ч. 1 ст. 204-1 КУпАП,
ВСТАНОВИВ:
З протоколу про адміністративне правопорушення ЗхРУ № 136830 від 14.10.2024 вбачається, що 14 жовтня 2024 року о 13 год. 35 хв. на напрямку прикордонного знаку № 290 на відстані близько 1000 метрів до лінії державного кордону в межах прикордонної смуги (де встановлено систему ретельних заходів куди громадяни вʼїзджають, перебувають, проживають, проваджують роботи і пропускаються у прикордонну смугу з дозволу прикордонного наряду) прикордонним нарядом "Прикордонний патруль" виявлено громадянина України ОСОБА_1, який рухався до державного кордону потрапивши в прикордонну смугу без відповідного дозволу, щоб здійснити незаконне перетинання державного кордону з України до Румунії поза пунктами пропуску, в супереч вимогам Постанови КМУ № 57 від 27.01.1995, "Правил перетиння державного кордону громадянами України" тобто здійснив спроба незаконного перетинання державного кордону чим порушив вимоги ст. 9, ст. 12 ЗУ «Про державний кордон України» від 04.11.1991 року, відповідальність за що передбачена ч.1 ст. 204-1 КУпАП.
На розгляд справи ОСОБА_1 будучи належним чином повідомленим про дату, час та місце розгляду справи, що підтверджується довідкою про доставку СМС повідомлення у додаток «Viber», телефонограмою та розміщення оголошення на офіційному веб-сайті судової влади, в судове засідання не зʼявився. Разом з матеріалами справи до канцелярії Тячівського районного суду Закарпатської області надійшла заява особи щодо якої складено протокол про адміністративне правопорушення, якою ОСОБА_1 просить розгляд справи проводити без його участі.
Дослідивши матеріали справи вважаю, що у діях ОСОБА_1 відсутня подія і склад адміністративного правопорушення передбаченого ч. 1 ст. 204-1 КУпАП, виходячи з наступного.
З письмових пояснень інспектора прикордонної служби " ІНФОРМАЦІЯ_4 " (тип Б) відділу прикордонної служби " ІНФОРМАЦІЯ_1 " (тип Б) ОСОБА_2 вбачається, що останній 14 жовтня 2024 року о 13 год. 35 хв. на східній околиці населеного пункту Солотвино на напрямку прикордонного знаку № 290 (територія Солотвинської обʼєднаної територіальної громади Тячівського району Закарпатської області), перебуваючи в прикордонному наряді "прикордонний патруль" в межах прикордонної смуги, виявив громадянина України ОСОБА_1, який хотів побачитися із сестрою в Румунії, оскільки, його право здійснити законне перетинання державного кордону через пункт пропуску тимчасово обмежений, то планував потрапити до неї поза пунктом пропуску, та через 2 дні повернутися в Україну. Своїми діями гр. ОСОБА_1 здійснив спробу незаконного перетинання державного кордону з України до Румунії поза пунктами пропуску через державний кордон. Вказує, що це підтверджується наявністю прямого умислу потрапити за кордон порушуючи вимоги законодавства України, його активними діями, а саме слідкуванням до державного кордону в сторону річки Тиса, по якій проходить лінія державного кордону. Також тим, що громадянин потрапив в прикордонну смугу без відповідного дозволу органу охорони Державного кордону Українию. В результаті чого було оформлено справу про адміністративне правопорушення за ч. 1 ст. 204-1 КУпАП.
При цьому, ні з вказаного пояснення ні протоколу адміністративного правопорушення не можливого встановити в який саме спосіб вказана особа здійснювала спробу незаконного перетину та взагалі чи мала місце така спроба.
Аналізуючи протокол про адміністративне правопорушення, письмові пояснення інспектора прикордонної служби ОСОБА_2, слід констатувати, що з цих пояснень можливо встановити, що місцем затримання, являється місце розміщення прикордонного наряду "Прикордонний патруль", що розташований неподалік залізничного вокзалу в смт. Солотвино. І як вбачається з письмових пояснень ОСОБА_1 від 14.10.2024 він приїхав до смт. Солотвино на потязі Київ-Солотвино на два дні у гості до сестри. Саме ж по собі, викладене в протоколі обвинувачення, існування у ОСОБА_1 наміру незаконно перетнути кордон, які не визначені у способі такого виїзду, не може свідчити про вчинення спроби перетину державного кордону затриманою особою.
Статтею 6 Конвенції про захист прав людини і основоположних свобод, ратифікованої Законом України від 17.07.97 № 475/97-ВР визначено, що кожен має право на справедливий і публічний розгляд його справи упродовж розумного строку незалежним і безстороннім судом, встановленим законом, який вирішить спір щодо його прав та обовʼязків цивільного характеру або встановить обґрунтованість будь-якого висунутого проти нього кримінального обвинувачення.
Згідно ст. 245 КУпАП завданнями провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом, забезпечення виконання винесеної постанови, а також виявлення причин та умов, що сприяють вчиненню адміністративних правопорушень, запобігання правопорушенням, виховання громадян у дусі додержання законів, зміцнення законності.
Відповідно до ст. 280 цього Кодексу орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності, чи є обставини, що помʼякшують і обтяжують відповідальність, чи заподіяно майнову шкоду, чи є підстави для передачі матеріалів про адміністративне правопорушення на розгляд громадської організації, трудового колективу, а також зʼясувати інші обставини, що мають значення для правильного вирішення справи.
Статтями 251 та 252 КУпАП встановлено, що доказами в справі про адміністративне правопорушення є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненнями особи, яка притягається до адміністративної відповідальності, потерпілих, свідків, висновком експерта, речовими доказами, показаннями технічних приладів та технічних засобів, що мають функції фото- і кінозйомки, відеозапису, у тому числі тими, що використовуються особою, яка притягається до адміністративної відповідальності, або свідками, а також працюючими в автоматичному режимі, чи засобів фото- і кінозйомки, відеозапису, у тому числі тими, що використовуються особою, яка притягається до адміністративної відповідальності, або свідками, а також працюючими в автоматичному режимі, які використовуються при нагляді за виконанням правил, норм і стандартів, що стосуються забезпечення безпеки дорожнього руху, протоколом про вилучення речей і документів, а також іншими документами.
Частиною 2 ст. 251 та ст. 252 КУпАП встановлено, що обовʼязок щодо збирання доказів покладається на осіб, уповноважених на складання протоколів про адміністративні правопорушення, визначених статтею 255 цього Кодексу.
Орган (посадова особа) оцінює докази за своїм внутрішнім переконанням, що ґрунтується на всебічному, повному і обʼєктивному дослідженні всіх обставин справи в їх сукупності, керуючись законом і правосвідомістю.
Відповідно до ч. 2 ст. 7 КУпАП провадження в справах про адміністративні правопорушення здійснюється на основі суворого додержання законності.
Адміністративним правопорушенням (проступком) визнається протиправна (умисна або необережна) дія чи бездіяльність, яка посягає на громадський порядок, власність, права і свободи громадян, встановлений порядок управління і за яку законом передбачено адміністративну відповідальність (ст. 9 КУпАП).
Відповідно до диспозиції ч. 1 ст. 204-1 КУпАП, обʼєктивна сторона правопорушення, передбаченого статтею 204-1 КУпАП, полягає у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади. Відповідно до вимог Закону України «Про державний кордон України» перетинання державного кордону України здійснюється на шляхах сполучення через державний кордон з додержанням встановленого порядку.
Субʼєктивна сторона правопорушення визначається ставленням до наслідків і характеризується наявністю вини у формі умислу.
Оцінюючи протокол про адміністративне правопорушення ЗхРУ № 136830 від 14 жовтня 2024 року та долучені до нього матеріали справи, вважаю, що спроба перетину ОСОБА_1 будь-яким способом поза пунктами пропуску через державний кордон України, не доведена оскільки відсутні будь-які належні та допустимі докази, що свідчать про спробу перетину ним кордону. Будь-яких інших доказів, які б надавали можливість стверджувати про вчинення ОСОБА_1 інкримінованого йому адміністративного правопорушення, матеріали справи не містять. При цьому саме по собі бажання особи перетнути державний кордон поза пунктами пропуску при тому, що жодних дій для такого перетину цією особою не вчинено, не може свідчити про вчинення нею таких дій та свідчить лише про наявність у діях особи замаху на вчинення адміністративного правопорушення, відповідальність за, що положеннями КУпАП, не передбачена.
Згідно зі ст. 62 Конституції України ніхто не зобовʼязаний доводити свою невинуватість у вчиненні злочину. Усі сумніви щодо доведеності вини особи тлумачаться на її користь. За змістом цієї норми на особу не може бути покладений і обовʼязок доводити свою невинуватість у вчиненні адміністративного правопорушення.
Конституційний Суд України у рішенні від 26 лютого 2019 року № 1-р/2019 у справі зазначив, що елементом принципу презумпції невинуватості є принцип «in dubio pro reo», згідно з яким при оцінюванні доказів усі сумніви щодо вини особи тлумачаться на користь її невинуватості. Презумпція невинуватості особи передбачає, що обовʼязок доведення вини особи покладається на державу.
З контекстного аналізу зазначених вимог закону випливає, що висновки судді щодо оцінки доказів мають вказуватись у точних і категоричних судженнях, які виключали б сумніви з приводу достовірності доказів на обґрунтування висновку про винуватість особи.
Суддя оцінює докази за своїм внутрішнім переконанням, що ґрунтується на всебічному повному і обʼєктивному дослідженні всіх обставин справи в їх сукупності, керуючись законом і правосвідомістю відповідно до вимог ст. ст. 252, 280 КУпАП.
Відповідно до ст. 7 КУпАП ніхто не може бути підданий заходу впливу у звʼязку з адміністративним правопорушенням інакше як на підставах і в порядку, встановлених законом. При цьому, провадження в справах про адміністративні правопорушення здійснюється на основі суворого додержання законів.
Згідно п. 1 ч. 1 ст. 247 КУпАП провадження в справі про адміністративне правопорушення не може бути розпочато, а розпочате підлягає закриттю за відсутністю події і складу адміністративного правопорушення.
Відповідно до ст. 284 КУпАП постанова про закриття справи виноситься, зокрема, при наявності обставин, передбачених статтею 247 цього Кодексу.
З урахуванням наведених обставин, вважаю, що провадження у даній справі підлягає закриттю на підставі п.1 ст. 247 КУпАП, у звʼязку з відсутністю в діях ОСОБА_1 складу адміністративного правопорушення, передбаченого ч. 1 ст. 204-1 КУпАП.
Керуючись ст. ст. 247 п. 1, 252, 280, 283, 284 КУпАП,
ПОСТАНОВЛЯЮ:
Провадження по справі про адміністративне правопорушення відносно ОСОБА_1, ІНФОРМАЦІЯ_3, закрити у звʼязку з відсутністю в його діях складу адміністративного правопорушення передбаченого ч. 1 ст. 204-1 КУпАП.
Постанова може бути оскаржена до Закарпатського апеляційного суду на протязі десяти днів з дня її винесення.
Постанова набирає законної сили після закінчення строку її оскарження.
Суддя М. М. Бряник
=== ENTITIES ===
1:10    CASE_NUMBER        307/4832/24
5:1     HEARING_DATE       12 листопада 2024
6:7     COURT_RAYON        Тячівського
6:34    COURT_OBLAST       Закарпатської
6:169   VPS                ІНФОРМАЦІЯ_1
6:242   CITIZEN            України
8:48    PROTOCOL           ЗхРУ № 136830
8:66    PROTO_DATE         14.10.2024
8:92    ARR_DATE           14 жовтня 2024
8:114   ARR_TIME           13 год. 35 хв.
8:163   ZNAK               290
8:187   DIST               1000 метрів
8:457   GUARD              Прикордонний патруль
8:500   CITIZEN            України
8:677   BORDER_CNTRY       Румунії
9:358   COURT_OBLAST       Закарпатської
11:55   VPS                ІНФОРМАЦІЯ_4
11:108  VPS                ІНФОРМАЦІЯ_1
11:163  ARR_DATE           14 жовтня 2024
11:185  ARR_TIME           13 год. 35 хв.
11:200  ARR_PLACE          на східній околиці
11:237  ARR_SETTL          Солотвино
11:281  ZNAK               290
11:296  ARR_GROMADA        Солотвинської
11:344  ARR_RAYON          Тячівського
11:363  ARR_OBLAST         Закарпатської
11:423  GUARD              прикордонний патруль
11:492  CITIZEN            України
11:544  BORDER_CNTRY       Румунії
11:852  BORDER_CNTRY       Румунії
13:244  GUARD              Прикордонний патруль
13:283  ARR_PLACE          неподалік залізничного вокзалу
24:54   PROTOCOL           ЗхРУ № 136830
24:72   PROTO_DATE         14 жовтня 2024
35:90   RESOLUTION         закрити

Справа № 938/1441/24
Провадження № 3/938/965/24
ПОСТАНОВА
ІМЕНЕМ УКРАЇНИ
05 листопада 2024 року селище Верховина
Суддя Верховинського районного суду Івано-Франківської області Джус Р. В., розглянувши у відкритому судовому засіданні адміністративний матеріал, який надійшов від відділу прикордонної служби «ІНФОРМАЦІЯ_1», ІНФОРМАЦІЯ_2
про притягнення до адміністративної відповідальності
ОСОБА_1, ІНФОРМАЦІЯ_3, громадянина України, місце народження: м. Кіровоград, Кіровоградська область, місце проживання: АДРЕСА_1, працюючого державним виконавцем Подільського ВДВС у м. Кропивницькому (згідно даних протоколу),
за вчинення адміністративного правопорушення, передбаченого ч.2 ст.204-1 Кодексу України про адміністративні правопорушення,
без участі особи, яка притягається до
адміністративної відповідальності,
ВСТАНОВИВ:
згідно з протоколом про адміністративне правопорушення від 07.08.2024 серії ЗхРУ № 151491, 07.08.2024 о 23.30 год прикордонним нарядом "Секрет" на відстані 5000 м. до лінії державного кордону на напрямку населеного пункту Поеніле-де-Суб-Мунте (Румунія) на околиці населеного пункту Явірник Верховинського району Івано-Франківської області, в межах прикордонної смуги був виявлений гр. ОСОБА_1, спільно з іншою особою, за спробу незаконного перетинання державного кордону, шляхом прямування в сторону державного кордону України поза встановленими пунктами пропуску через державний кордон України, чим порушив вимоги ст.ст.9,12 ЗУ "Про державний кордон України" від 04.11.1991, тобто вчинив адміністративне правопорушення, відповідальність за яке передбачено ч.2 ст.204-1 КУпАП.
Матеріали адміністративної справи відносно ОСОБА_1 за вчинення ним адміністративного правопорушення, передбаченого ч.2 ст.204-1 КУпАП надійшли до суду 22.10.2024, та відповідно до положень ч.2 ст.277 КУпАП, були призначені до розгляду цього ж дня.
Оскільки особа, яка притягається до відповідальності в судове засідання не зʼявилась, з метою належного повідомлення її про дату, час та місце розгляду справи, забезпечення можливості реалізації нею свого права на захист, розгляд справи було відкладено на 01.11.2024.
31.10.2024 від особи, особи, яка притягається до адміністративної відповідальності ОСОБА_1 на адресу суду надійшло клопотання, в якому останній, просив розглянути справу в режимі відеоконференції з Кіровським районним судом м. Кіровоград, а також просив допитати в якості свідка ОСОБА_2.
Постановою судді від 01.11.2024 відмовлено у задоволенні клопотання ОСОБА_1 про участь у судовому засіданні в режимі відеоконференції.
Разом з тим, судом задоволено клопотання ОСОБА_1 про виклик свідка, у звʼязку з чим судове засідання відкладено на 05.11.2024, в яке викликано свідка ОСОБА_2
04.11.2024 на електронну адресу суду та на адресу суду (курʼєрська доставка "Новапошта") надійшло клопотання особи, яка притягається до адміністративної відповідальності ОСОБА_1, в якому він вину у вчиненому правопорушенні не визнав. Зазначив, що не мав наміру перетинати державний кордон. Вважає, що матеріали справи не містять доказів, щодо факту незаконного перетинання ним кордону, а також не містять відомостей про те, що місце, де він знаходився, є забороненим. Не доведено, також, наявності у його діях умислу на незаконний перетин кордону.
Зазначив, що працівниками прикордонної служби було здійснено на нього емоційний тиск, відносно нього була погроза фізичною розправою та вбивством від людей, які його незаконно затримали, вони знаходилися у стані алкогольного спʼяніння та мали при собі автоматичну вогнепальну зброю. Внаслідок цього, вказані особи дали йому для підпису ряд документів. У звʼязку з цим, вважає, що докази, які направлені до суду є такими, що отримані внаслідок емоційного тиску, а обвинувачення не може грунтуватися на доказах, отриманих незаконним шляхом.
Щодо свого перебування у Верховинському районі, зазначив, що він планував поїздку в гори на відпочинок. Також зазначив, що про відсутність наміру вчиняти правопорушення свідчить також те, що після відпочинку він планував поїхати до м. Київ, у звʼязку з чим забронював готель та придбав квитки на зворотній потяг.
У звʼязку з викладеним, просить, провадження у справі закрити, у звʼязку з відсутністю в його діях складу адміністративного правопорушення. Також у поданому клопотання просив справу розглянути без його участі.
В судове засідання 05.11.2024, ОСОБА_1 не зʼявився. Також, на виклик суду не зʼявився в судове засідання, 05.11.2024 свідок ОСОБА_2.
Згідно ч.1 ст.268 КУпАП законодавцем закріплено, що справа про адміністративне правопорушення розглядається у присутності особи, яка притягається до адміністративної відповідальності. Під час відсутності цієї особи справу може бути розглянуто лише у випадках, коли є дані про своєчасне її сповіщення про місце і час розгляду справи і якщо від неї не надійшло клопотання про відкладення розгляду справи.
Відповідно до статті 268 Кодексу України про адміністративні правопорушення присутність особи, яка притягається до адміністративної відповідальності за ст.204-1 Кодексу України про адміністративні правопорушення, не є обовʼязковою.
За таких обставин, вважаю за можливе провести судовий розгляд за відсутності особи, щодо якої складено протокол про адміністративне правопорушення.
Дослідивши матеріали справи, суддя приходить до наступних висновків.
Відповідно до ст.ст.245, 280 КУпАП завданнями провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом. Орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності, чи є обставини, що помʼякшують і обтяжують відповідальність, чи заподіяно майнову шкоду, чи є підстави для передачі матеріалів про адміністративне правопорушення на розгляд громадської організації, трудового колективу, а також зʼясувати інші обставини, що мають значення для правильного вирішення справи.
Відповідно до ст.251 КУпАП доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненням особи, яка притягається до адміністративної відповідальності, потерпілих, свідків, висновком експерта, речовими доказами, показаннями технічних приладів та технічних засобів, що мають функції фото і кінозйомки, відеозапису чи засобів фото і кінозйомки, відеозапису, які використовуються при нагляді за виконанням правил норм і стандартів, що стосується забезпечення безпеки дорожнього руху, протоколом про вилучення речей і документів, а також іншими документами.
Виходячи зі змісту положень ст.ст.254, 279 КУпАП розгляд справи про адміністративне правопорушення здійснюється щодо правопорушника та в межах протоколу про адміністративне правопорушення, який є єдиною підставою для притягнення особи до адміністративної відповідальності. Протокол про адміністративне правопорушення як підстава для притягнення особи до відповідальності та одних із засобів доказування у будь-якому разі повинен відповідати вимогам ст.256 КУпАП. За приписами КУпАП протокол про адміністративне правопорушення є важливим процесуальним документом, підставою для провадження у справі про адміністративне правопорушення, у якому викладається суть правопорушення, при доведеності складу якого в діях певної особи, вона може бути піддана заходам кримінально-правового впливу, різновидом якого є стягнення у справі про адміністративне правопорушення.
Відповідно до ч.2 ст.7 КУпАП провадження в справах про адміністративні правопорушення здійснюються на основі суворого додержання законності. Більш того, згідно ч.1 ст.7 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених Законом.
Відповідно до ч.1 ст.9 КУпАП адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Згідно ст.10 КУпАП адміністративне правопорушення визнається вчиненим умисно, коли особа, яка його вчинила, усвідомлювала протиправний характер своєї дії чи бездіяльності, передбачала її шкідливі наслідки і бажала їх або свідомо допускала настання цих наслідків.
Так відповідно до диспозиції ч.1 ст.204-1 КУпАП передбачено адміністративну відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Диспозицією ч.2 ст.204-1 КУпАП передбачено адміністративну відповідальність за ті самі дії, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті.
Обʼєктивною стороною досліджуваного правопорушення, є перетин або спроба перетинання державного кордону України будь-яким способом поза пунктами пропуску або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади, групою осіб.
Субʼєктивна сторона незаконного перетинання державного кордону передбачає наявність прямого умислу, тобто виражається в навмисній формі вини, коли особа розуміє, що незаконно перетинає Державний кордон України, та бажає вчинити такі протиправні дії.
Притягнення особи до адміністративної відповідальності можливе лише при наявності в її діях складу адміністративного правопорушення, обовʼязковими елементами якого є: обʼєкт, обʼєктивна сторона, субʼєкт, субʼєктивна сторона (вина). Відсутність хоча б одного із вказаних елементів виключає склад правопорушення взагалі, а порушена справа підлягає закриттю.
Відповідно, досліджуючи докази по даній справі, суд повинен встановити наявність в діях ОСОБА_1 факту спроби перетину ним державного кордону з України поза встановленими пунктами пропуску в групі з іншими особами, та наявність прямого умислу на незаконний перетин державного кордону.
Так, охорона державного кордону України є невідʼємною складовою загальнодержавної системи захисту державного кордону і полягає у здійсненні Державною прикордонною службою України на суші, морі, річках, озерах та інших водоймах, а також Збройними Силами України у повітряному та підводному просторі відповідно до наданих їм повноважень заходів з метою забезпечення недоторканності державного кордону України.
Державний кордон України це лінія і вертикальна поверхня, що проходить по цій лінії, визначає межі державної території України, просторові рубежі дії державного суверенітету України. Охороною Державного кордону України займається Державна прикордонна служба України.
Згідно статей 1,3 Закону України «Про державний кордон України», державним кордоном України є лінія і вертикальна поверхня, що проходить по цій лінії, які визначають межі території України - суші, вод, надр, повітряного простору. На суші він встановлюється по характерних точках і лініях рельєфу або ясно видимих орієнтирах.
Статтею 9 Закону України «Про державний кордон України» визначено порядок перетинання державного кордону України, який здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Пункт пропуску через державний кордон України - це спеціально виділена територія на залізничних та автомобільних станціях, автомобільних і пішохідних шляхах, в аеропортах (аеродромах), морських і річкових портах, включаючи частину їх акваторії (захищена повністю або частково огороджувальними гідротехнічними спорудами чи обʼєктами природного походження), з комплексом будівель, споруд і технічних засобів, на якій здійснюються прикордонний, митний контроль, інші види контролю і пропуск через державний кордон України осіб, транспортних засобів, вантажів та іншого майна. Положення про пункти пропуску через державний кордон України затверджується Кабінетом Міністрів України.
Відповідно до статті 12 Закону України «Про державний кордон України» пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України.
На підтвердження вини ОСОБА_1 у вчиненні, передбаченого ч.2 ст.204-1 КУпАП адміністративного правопорушення, долучено:
-протокол про адміністративне правопорушення серії ЗхРУ № 151491 від 07.08.2024, згідно з яким 07.08.2024 о 23.30 год прикордонним нарядом "Секрет" на відстані 5000 м. до лінії державного кордону на напрямку населеного пункту Поеніле-де-Суб-Мунте (Румунія) на околиці населеного пункту Явірник Верховинського району Івано-Франківської області, в межах прикордонної смуги був виявлений гр. ОСОБА_1 спільно з ОСОБА_2, за спробу незаконного перетинання державного кордону, шляхом прямування в сторону державного кордону України поза встановленими пунктами пропуску через державний кордон України, чим порушив вимоги ст.ст.9,12 ЗУ "Про державний кордон України" від 04.11.1991;
- світлокопію паспорта громадянина України на імʼя ОСОБА_1, ІНФОРМАЦІЯ_3;
- письмові пояснення офіцера (оперуповноваженого) оперативно-розшукової групи (з місцем дислокації в населеному пункті Шибени) Прикордонного оперативно-розшукового відділу (з місцем дислокації в населеному пункті Шибени) ОСОБА_3 від 07.08.2024, в яких він зазначив, що з 08.00 год 07.08.2024 по 08.00 год 07.08.2024 він виконував наказ на охорону державного кордону в прикордонному наряді "Секрет" на напрямку на напрямку населеного пункту Поеніле-де-Суб-Мунте (Румунія).
Близько 23.30 год на напрямку на напрямку населеного пункту Поеніле-де-Суб-Мунте (Румунія) на відстані 5000 м. до державного кордону України з Румунією було виявлено 2 громадянина України, які рухалися в напрямку державного кордону.
Під час перевірки документів було встановлено, що виявленими особами являються гр. України ОСОБА_1, ІНФОРМАЦІЯ_3 та ОСОБА_2, ІНФОРМАЦІЯ_4, мешканці м. Кіровоград.
Виходячи із профілю ризику, а саме незаконного перетинання державного кордону України військовослужбовцями та військовозобовʼязаними громадянами України - особами чоловічої статі призивного віку (18-60 років), а також, зважаючи на те, що результатами проведених фільтраційно-перевірочних заходів встановлено що в діях вказаних громадян, наявний намір незаконно перетнути державний кордон поза встановленими пунктами пропуску через державний кордон України, у звʼязку з чим ОСОБА_1 було затримано та доставлено до підрозділу для складання адміністративно-процесуальних документів за вчинення адміністративного правопорушення, передбаченого ч.2 ст.204-1 КУпАП.
Однак, вказані докази не можуть вважатись такими, що беззаперечно доводять вчинення ОСОБА_1 умисних дій спрямованих на спробу перетину державного кордону України, поза встановленими пунктами пропуску.
Відповідно до ч.1 ст.22 Закону України «Про державний кордон України», з метою забезпечення на державному кордоні України належного порядку Кабінетом Міністрів України встановлюється прикордонна смуга, а також можуть установлюватися контрольовані прикордонні райони.
Згідно із ч.1 ст. 23 Закону України «Про державний кордон України», у прикордонній смузі та контрольованому прикордонному районі в порядку, що визначається Кабінетом Міністрів України, встановлюється прикордонний режим, який регламентує відповідно до цього Закону та інших актів законодавства України правила вʼїзду, перебування, проживання, пересування громадян України та інших осіб, провадження робіт, використання повітряних суден, обліку та тримання на пристанях, причалах, базах для стоянки малих і спортивних суден і в пунктах базування самохідних та несамохідних суден, їх плавання та пересування у внутрішніх водах України.
Постановою Кабінету Міністрів України від 03.08.1998 року № 1199 «Про контрольовані прикордонні райони» Верховинський район Івано-Франківської області включено до переліку міст і прикордонного загону ім.. установлюються контрольовані прикордонні райони.
Постановою Кабінету Міністрів України від 27.07.1998 року № 1147 «Про прикордонний режим», на виконання вимог Закону України «Про державний кордон України», №становлено вздовж державного кордону на його сухопутних ділянках і вздовж берегів прикордонних річок, озер та інших водойм прикордонну смугу завширшки 5 кілометрів від лінії державного кордону, де встановлюється прикордонний режим, але не менше від ширини смуги місцевості, що розташована в межах від лінії державного кордону до лінії прикордонних інженерних споруд.
Також вказаною постановою встановлено спеціальний прикордонний режим та заборону вільного вʼїзду, перебування, проживання, пересування осіб і провадження робіт, не повʼязаних з обороною чи охороною державного кордону, в межах земельних ділянок шириною 30-50 метрів уздовж лінії державного кордону на суші, по берегу української частини прикордонної річки, озера або іншої водойми, а вздовж лінії державного кордону України з Російською Федерацією і Республікою Білорусь - шириною до 2 кілометрів, які надано в постійне користування військовим частинам Державної прикордонної служби для будівництва, облаштування та утримання інженерно-технічних і фортифікаційних споруд, огорож, прикордонних знаків, прикордонних просік, комунікацій.
Відповідно до пп.7,8 Положення про прикордонний режим, затвердженого Постановою Кабінету Міністрів України від 27.07.1998 року № 1147, громадяни України, іноземці та особи без громадянства вʼїжджають, перебувають, проживають, проваджують роботи і пропускаються у прикордонну смугу з дозволу відповідного органу Державної прикордонної служби, який безпосередньо виконує завдання щодо забезпечення недоторканності державного кордону у визначеній зоні відповідальності, за наявності документів, що посвідчують їх особу.
Громадяни України, іноземці та особи без громадянства вʼїжджають у контрольований прикордонний район, перебувають, проживають або пересуваються в його межах на підставі документів, що посвідчують їх особу.
Згідно даних протоколу, ОСОБА_1 було виявлено на відстані 5000 м від лінії державного кордону, тобто, на місці, яке в силу наведених положень Кабінету Міністрів України від 27.07.1998 року № 1147, відноситься до прикордонної смуги, яка становить завширшки 5 км від державного кордону, та перебування в якій можливе за наявності спеціального дозволу.
Однак, належних та беззаперечних доказів, які б підтверджували факт виявлення ОСОБА_1 в межах прикордонної смуги, матеріали справи не містять. Працівниками прикордонної служби не долучено до матеріалів справи, ні схеми правопорушення, на якій зафіксовані умовні позначки місця вчинення правопорушення, місця розташування, маршрут руху порушника та лінію державного кордону, фото чи відео фіксації факту вчинення правопорушення чи інших беззаперечних доказів, які б вказували на причетність ОСОБА_2 до вчинення правопорушення.
У протоколі про адміністративне правопорушення не зазначено, які саме дії здійснював ОСОБА_1, перебуваючи в межах прикордонної смуги, з метою спроби незаконного перетину державного кордону України, та які б відповідали обʼєктивній стороні правопорушення, передбаченого ст.204-1 КУпАП.
У клопотанні про закриття провадження у справі ОСОБА_1 зазначив, що не мав наміру перетинати державний кордон, а був у горах на відпочинку, та повертався до готелю. Надалі планував поїздку в м. Київ. На підтвердження наведеного надав докази бронювання готелю на сайті «Booking.com» в місті Ворохта на період з 06.08.2024 по 08.08.2024, а також, посадочний документ на імʼя ОСОБА_1, який був придбаний 20.07.2024 на потяг прямуванням з смт Ворохта до міста Київ на 08.08.2024, та суд приймає такі докази до уваги, оскільки вони, на переконання суду, спростовують наявність в ОСОБА_1 наміру перетнути державний кордон України в межах Верховинського району.
При цьому, будь яких доказів, які б спростовували вказані пояснення та доводили, що ОСОБА_1 знаходився у Верховинському районі саме з метою майбутнього перетину державного кордону, уповноваженою особою, суду, не надано.
Слід також звернути увагу на те, що саме перебування особи у Верховинському районі Івано-Франківської області, який є контрольованим прикордонним районом, не є свідченням того, що особа мала на меті, будь-яким способом, незаконно перетнути державний кордон України.
Щодо твердження ОСОБА_1 у клопотанні про закриття провадження у справі, про те, що відносно нього працівниками прикордонної служби здійснювався емоційний тиск, було вчинена погроза фізичною розправою та вбивством, то такі суд не приймає до уваги, оскільки, жодних доказів того, що під час складення протоколу про адміністративне правопорушення, працівниками прикордонної служби були застосовані погрози чи будь який примус, матеріали справи не містять, та таких особою не надано.
Також, суд критично оцінює долучене до матеріалів справи, особою, що склала протокол, клопотання ОСОБА_1, яким він просить суд розглянути справу без його участі та свою вину у вчиненні правопорушення визнає, оскільки таке клопотання не містить жодних пояснень ОСОБА_1, щодо суті правопорушення у вчиненні якого він визнає вину.
Більше того, сам по собі факт визнання особою вини у вчиненні адміністративного правопорушення, не може бути достатнім доказом та не звільняє від обовʼязку надання особами, уповноваженими на складання протоколів про адміністративні правопорушення, відповідного доказового забезпечення, що передбачає такий рівень доказування, який не залишає жодних розумних сумнівів щодо доведеності вини особи.
Відповідно до ст.8 Конституції України, в Україні визнається і діє принцип верховенства права, а згідно ч.1 ст.9 Конституції України чинні міжнародні договори, згода на обовʼязковість яких надана Верховною Радою України, є частиною національного законодавства України.
Згідно до ст.62 Конституції України обвинувачення не може ґрунтуватися на доказах, одержаних незаконним шляхом, а також на припущеннях. Усі сумніви щодо доведеності вини особи тлумачаться на її користь.
Зазначене узгоджується і з практикою Європейського суду з прав людини, що сформульована у п.43 рішення Європейського суду з прав людини від 14.02.2008 у справі «Кобець проти України» (з відсиланням на п. 282 рішення у справі «Авшар проти Туреччини» (Avsar v. Turkey), згідно яких «доказування, зокрема, має випливати із сукупності ознак чи неспростовних презумпцій, достатньо вагомих, чітких та узгоджених між собою, а за відсутності таких ознак не можна констатувати, що винуватість обвинуваченого доведено поза розумним сумнівом».
З огляду на викладене, приходжу до висновку, що матеріали справи не містять обʼєктивних доказів того, що ОСОБА_1 була вчинена спроба перетину державного кордону України поза пунктами пропуску через державний кордон України.
Відповідно до п.1 ст.247 КУпАП провадження в справі про адміністративне правопорушення не може бути розпочато, а розпочате підлягає закриттю за відсутністю події та складу адміністративного правопорушення.
За таких обставин, враховуючи викладене та беручи до уваги ту обставину, що особами уповноваженими на складання протоколів про адміністративне правопорушення не надано достатніх, допустимих доказів, які б «поза розумним сумнівом» доводили, що ОСОБА_1 здійснив спробу незаконного перетину Державного кордону України та доводили його винуватість у вчинені адміністративного правопорушення, передбаченого ч.2 ст.204-1 КУпАП, а сам по собі протокол про адміністративне правопорушення не може бути беззаперечним доказом вчинення ОСОБА_1 правопорушення, оскільки не являє собою імперативного факту доведеності вини, провадження в справі про адміністративне правопорушення відносно ОСОБА_1 підлягає закриттю за відсутності події і складу адміністративного правопорушення.
Керуючись ст.ст.9, 204-1, 245,247,251,252,280,283,284 КУпАП, суддя,
ПОСТАНОВИВ:
Провадження у справі про притягнення до адміністративної відповідальності ОСОБА_1 за ч.2 ст.204-1 КУпАП - закрити, у звʼязку з відсутністю в його діях складу адміністративного правопорушення.
Постанова може бути оскаржена в апеляційному порядку протягом десяти днів з дня її винесення шляхом подачі апеляційної скарги до Івано-Франківського апеляційного суду через Верховинський районний суд Івано-Франківської області.
Суддя Роман ДЖУС
=== ENTITIES ===
1:10    CASE_NUMBER        938/1441/24
5:1     HEARING_DATE       05 листопада 2024
6:7     COURT_RAYON        Верховинського
6:37    COURT_OBLAST       Івано-Франківської
6:194   VPS                ІНФОРМАЦІЯ_1
8:36    CITIZEN            України
8:66    BIRTH_SETTL        Кіровоград
8:78    BIRTH_OBLAST       Кіровоградська
13:60   PROTO_DATE         07.08.2024
13:77   PROTOCOL           ЗхРУ № 151491
13:92   ARR_DATE           07.08.2024
13:105  ARR_TIME           23.30 год
13:137  GUARD              Секрет
13:157  DIST               5000 м.
13:223  ARR_SETTL          Поеніле
13:245  SETTL_CNTRY        Румунія
13:254  ARR_PLACE          на околиці
13:283  ARR_SETTL          Явірник
13:291  ARR_RAYON          Верховинського
13:313  ARR_OBLAST         Івано-Франківської
19:78   GUARD              Новапошта
47:52   PROTOCOL           ЗхРУ № 151491
47:70   PROTO_DATE         07.08.2024
47:96   ARR_DATE           07.08.2024
47:109  ARR_TIME           23.30 год
47:141  GUARD              Секрет
47:161  DIST               5000 м.
47:227  ARR_SETTL          Поеніле
47:249  SETTL_CNTRY        Румунія
47:258  ARR_PLACE          на околиці
47:287  ARR_SETTL          Явірник
47:295  ARR_RAYON          Верховинського
47:317  ARR_OBLAST         Івано-Франківської
48:36   PASSPORT           України
49:120  DISLOCATION        Шибени
49:214  DISLOCATION        Шибени
49:391  GUARD              Секрет
49:441  ARR_SETTL          Поеніле
49:463  SETTL_CNTRY        Румунія
50:9    ARR_TIME           23.30 год
50:61   ARR_SETTL          Поеніле
50:83   SETTL_CNTRY        Румунія
50:104  DIST               5000 м.
50:144  BORDER_CNTRY       Румунією
50:181  CITIZEN            України
51:84   CITIZEN            України
61:59   DIST               5000 м
78:107  RESOLUTION         закрити

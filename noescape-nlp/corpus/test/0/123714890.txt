Справа № 138/3530/24
Провадження №:3/138/1362/24
ПОСТАНОВА
ІМЕНЕМ УКРАЇНИ
12 грудня 2024 року м. Могилів-Подільський
Суддя Могилів-Подільського міськрайонного суду Вінницької області Ясінський Ю. А., розглянувши матеріали, які надійшли з Військової частини НОМЕР_1 Державної прикордонної служби України про притягнення до адміністративної відповідальності ОСОБА_1, ІНФОРМАЦІЯ_1, уродженця с. Конева Могилів-Подільського району Вінницької області, мешканця АДРЕСА_1, українця, громадянина України, з середньою спеціальною освітою, не одруженого, не працюючого, телефон НОМЕР_2, ідентифікаційний номер НОМЕР_3, за ч. 1 ст. 204-1 КУпАП,-
ВСТАНОВИВ:
29.11.2024 о 20 год. 00 хв. на напрямку «н.п. Серебрія (Україна) н.п. Волчинець (Республіка Молдова)» в районі прикордонного знаку № 0123 виявлено ОСОБА_1, який здійснив спробу незаконного перетину державного кордону України вплав через річку Дністер поза встановленими пунктами пропуску, чим порушив вимоги статті 9 Закону України «Про державний кордон України», тобто вчинив правопорушення, відповідальність за яке передбачена ч. 1 ст. 204-1 КУпАП.
В судове засідання ОСОБА_1 двічі не зʼявився, однак в матеріалах справи наявна заява, в якій зазначено, що останній повідомлений про те, що справа буде направлена до Могилів-Подільського міськрайонного суду Вінницької області. Таким чином, останній усвідомлював місце та орієнтовний час розгляду справи відносно нього. Крім того, працівником суду було здійснено неодноразові телефонні дзвінки на номер телефону, який надав працівникам прикордонної служби ОСОБА_1 для повідомлення його про час та місце розгляду справи, однак номер абонента не відповідає. Отже, судом були вжиті всі необхідні та достатні заходи задля повідомлення останнього про розгляд даної справи та забезпечення його участі у судовому засіданні, однак він на звʼязок не виходить.
У своєму рішенні у справі "Пономарьов проти України" від 03.04.2008 року Європейський суд з прав людини вказав, що сторони в розумні інтервали часу мають вживати заходів, щоб дізнатись про стан відомого їм судового провадження.
Суд, враховуючи практику Європейського суду з прав людини, відповідно до якої, сторона, яка задіяна в ході судового розгляду зобовʼязана з розумним інтервалом часу сама цікавитись провадженням у її справі, добросовісно користуватись належними їй процесуальними правами та неухильно виконувати процесуальні обовʼязки, вважає за можливе провести розгляд справи у відсутність особи, яка притягується до адміністративної відповідальності.
З огляду на викладене та те, що законодавством обмежено строки розгляду справи за ст. 204-1 КУПАП, суд вважає, що розгляд можна провести у відсутність ОСОБА_1.
Вина у вказаному правопорушенні доведена матеріалами справи, зокрема протоколом про адміністративне правопорушення серії ПдРУ № 332803 від 29.11.2024, в якому зазначено обставини вказаного правопорушення та підписаного ОСОБА_1; рапортами працівників прикордонної служби; письмовим поясненням ОСОБА_1, де зазначено, що він обʼїзним шляхом рухався в напрямку м. Могилів-Подільський та був затриманий прикордонниками, вину визнає; витягом з демографічного реєстру ДМС на імʼя ОСОБА_1; актом ознайомлення особи, яка притягується до адміністративної відповідальності з її правами, передбаченими ст. 268 КУпАП; власноруч підписаною заявою ОСОБА_1, в якій зазначено про визнання вини у повному обсязі та розгляд справи без його участі.
Оцінені в сукупності надані суду докази поза розумним сумнівом свідчать про те, що ОСОБА_1 рухався до м. Могилів-Подільського Вінницької області саме для незаконного перетину державного кордону України з Республікою Молдова, однак не зміг цього зробити через оперативні дії прикордонників.
Дослідивши матеріали справи, приходжу до висновку, що ОСОБА_1 необхідно визнати винуватим за ч. 1 ст. 204-1 КУпАП: спроба незаконного перетинання державного кордону України будь-яким способом поза пунктами пропуску через державний кордон України.
При накладенні стягнення суд враховує характер вчиненого правопорушення, те, що ОСОБА_1 вперше притягується до адміністративної відповідальності, обставин, що обтяжують чи помʼякшують його відповідальність судом не встановлено, і вважає, що для виправлення та перевиховання останнього доцільно застосувати стягнення у виді штрафу без конфіскації знарядь та засобів вчинення правопорушення, оскільки таких виявлено та вилучено не було.
Керуючись ст. 27, 40-1, 204-1 ч. 1, 283, 284 ч. 1 п. 1 КУпАП, -
ПОСТАНОВИВ:
ОСОБА_1 визнати винуватим у вчиненні адміністративного правопорушення, передбаченого ч. 1 ст. 204-1 КУпАП, накласти на нього адміністративне стягнення у виді штрафу в дохід держави в розмірі 350 (трьохсот пʼятдесяти) неоподатковуваних мінімумів доходів громадян, що становить 5950 (пʼять тисяч девʼятсот пʼятдесят) гривень (стягувач - ІНФОРМАЦІЯ_2 (військова частина НОМЕР_1), що розташований по АДРЕСА_2).
Стягнути з ОСОБА_1 в дохід держави судовий збір в розмірі605 (шістсот пʼять) гривень 60 копійок на користь ГУК у м. Києві/м. Київ/ 22030106; код отримувача (код за ЄДРПОУ): 37993783; банк отримувача: Казначейство України (ел.адм.подат.); рахунок отримувача: UA908999980313111256000026001; код класифікації доходів бюджету: 22030106 (стягувачем є Державна судова адміністрація України, 050, призначення платежу «судовий збір»).
Розʼяснити, що відповідно до положень ч. 1 ст. 307 КУпАП, штраф має бути сплачений не пізніш як через пʼятнадцять днів з дня вручення постанови про накладення штрафу, а в разі оскарження такої постанови - не пізніш як через пʼятнадцять днів з дня повідомлення про залишення скарги без задоволення.
Положення ч. 2 ст. 308 КУпАП передбачають, що у порядку примусового виконання постанови про стягнення штрафу за вчинення адміністративного правопорушення з правопорушника стягується подвійний розмір штрафу, визначеного у відповідній статті КУпАП та зазначеного у постанові про стягнення штрафу.
Постанова може бути оскаржена до Вінницького апеляційного суду через Могилів-Подільський міськрайонний суд протягом 10 (десяти) днів з дня її винесення.
Суддя Ю. А. Ясінський
=== ENTITIES ===
1:10    CASE_NUMBER        138/3530/24
5:1     HEARING_DATE       12 грудня 2024
6:7     COURT_RAYON        Могилів-Подільського
6:48    COURT_OBLAST       Вінницької
6:276   BIRTH_SETTL        Конева Могилів
6:311   BIRTH_OBLAST       Вінницької
6:372   CITIZEN            України
8:1     ARR_DATE           29.11.2024
8:14    ARR_TIME           20 год. 00 хв.
8:47    SETTL_FROM         Серебрія
8:57    SETTL_CNTRY        Україна
8:71    SETTL_TO           Волчинець
8:82    SETTL_CNTRY        Республіка Молдова
8:134   ZNAK               0123
13:122  PROTOCOL           ПдРУ № 332803
13:140  PROTO_DATE         29.11.2024
14:205  BORDER_CNTRY       Республікою Молдова
19:159  RESOLUTION         штрафу
19:277  FINE               5950

Справа № 304/2833/24 Провадження № 3/304/1656/2024
ПОСТАНОВА
ІМЕНЕМ УКРАЇНИ
26 листопада 2024 року м. Перечин
Суддя Перечинського районного суду Закарпатської області Гевці В. М.,
за участі секретаря судового засідання Гарайдич Р. А.,
особи, яка притягається до адміністративної відповідальності, ОСОБА_1,
розглянувши матеріали, які надійшли з НОМЕР_1 прикордонного загону Державної прикордонної служби України про притягнення до адміністративної відповідальності
ОСОБА_1, ІНФОРМАЦІЯ_1, який фактично проживає за адресою: АДРЕСА_1, громадянина України, майстра служби експлуатації мереж ПРГ у Перечинській дільниці «Газові мережі України»,
за ч. 2 ст. 204-1 Кодексу України про адміністративні правопорушення,
УСТАНОВИЛА:
11 листопада 2024 року до Перечинського районного суду Закарпатської області надійшов протокол про адміністративне правопорушення серії ЗхРУ № 327007 від 30 жовтня 2024 року за частиною другою статті 204-1 КУпАП, складений відносно ОСОБА_1, в якому зазначено, що останній 30 жовтня 2024 року о 18.55 год був виявлений та затриманий прикордонним нарядом «Група реагування» на ділянці відповідальності відділу прикордонної служби «ІНФОРМАЦІЯ_2» на околиці населеного пункту Перечин (Ужгородський район, м. Перечин) на відстані 5 000 м до державного кордону на напрямку 198 прикордонного знаку за вчинення спроби незаконного перетину державного кордону з України у Словацьку Республіку поза встановленими пунктами пропуску через державний кордон у складі групи осіб спільно з ОСОБА_2, чим порушив вимоги ст. 9, 12 Закону України «Про Державний кордон України» від 04 листопада 1991 року, за що відповідальність передбачена ч. 2 ст. 204-1 КУпАП.
У судовому засіданні ОСОБА_1 вину у вчиненні адміністративного правопорушення не визнав та пояснив, що наміру незаконно перетинати кордон у нього не було, при цьому показав, що у день події він разом з своїм другом пішли по гриби у лісовий масив, що у місті Перечин. При цьому показав, що він проживає у місті Перечин та має рішення про надання дозволу на вʼїзд, перебування, проживання, провадження робіт і пропуск у прикордонну смугу № 8383, видане начальником НОМЕР_1 прикордонного загону.
На підтвердження вини ОСОБА_1 в якості доказів до протоколу про адміністративне правопорушення додано протокол про адміністративне затримання та особистого огляду, огляду речей та вилучення речей і документів, фототаблицю, рапорт інспектора прикордонної служби 3 категорії майстра відділення інженерного облаштування державного кордону відділу прикордонної служби «ІНФОРМАЦІЯ_2» ОСОБА_3 від 30 жовтня 2024 року, а також Схему затримання громадянина України.
Оцінюючи зазначені докази за своїм внутрішнім переконанням, що ґрунтується на всебічному, повному і обʼєктивному досліджені всіх обставин справи в їх сукупності, керуючись законом і правосвідомістю, суддя враховує таке.
Для того, щоб особа була притягнута до адміністративної відповідальності, необхідно довести наявність в її діях (бездіяльності) складу та події адміністративного правопорушення.
Стандарт доведення вини «поза розумним сумнівом» означає, що при доведенні винуватості особи не повинно залишатися жодного «розумного сумніву» в цьому, тоді як наявність такого «розумного сумніву» у винуватості особи є підставою для його виправдання.
Отже, в силу принципу презумпції невинуватості, який слід застосовувати при розгляді справ про адміністративні правопорушення, всі сумніви у винності особи, що притягається до адміністративної відповідальності, тлумачаться на її користь, а недоведена вина прирівнюється до доведеної невинуватості.
Згідно з ч. 1 ст. 204-1 КУпАП передбачено відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Частина 2 вказаної статті передбачає відповідальність за ті самі дії, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті.
Виходячи з положень частини 2 статті 204-1 КУпАП вбачається, що обʼєктивну сторону даного правопорушення складає перетинання або спроба перетинання державного кордону України будь-яким способом поза пунктами пропуску через державний кордон України; перетинання або спроба перетинання державного кордону України будь-яким способом в пунктах пропуску через державний кордон України без відповідних документів; перетинання або спроба перетинання державного кордону України будь-яким способом в пунктах пропуску через державний кордон України з використанням підробленого документа чи таких, що містять недостовірні відомості про особу, чи без дозволу відповідних органів влади вчинене групою осіб.
Субʼєктивна сторона характеризується наявністю прямого умислу.
Так, ОСОБА_1 разом з іншими особами, у складі групи, були затримані працівником прикордонної служби на околиці населеного пункту Перечин за намір незаконно перетнути державний кордон з України в Словацьку Республіку на напрямку 198 прикордонного знаку на відстані 5 000 м до Державного кордону України.
У той же час з пояснень ОСОБА_1, наданих ним безпосередньо у судовому засіданні, встановлено, що наміру перетинати державний кордон поза встановленим пунктом пропуску він не мав, а лише у день події такий разом з своїм другом пішли по гриби у лісовий масив, що у місті Перечин, при цьому ОСОБА_1 має рішення про надання дозволу на вʼїзд, перебування, проживання, провадження робіт і пропуск у прикордонну смугу, про що надав суду докази, відтак, на думку судді, підстав уважати, що ОСОБА_1 мав намір перетинати державний кордон поза встановленим пунктом пропуску немає.
Будь-яких інших доказів (у розумінні до положень ст. 251 КУпАП), наприклад, пояснень свідків, із яких суддя могла би встановити факт спроби незаконного перетину ОСОБА_1 державного кордону України, до матеріалів справи також не додано.
Сам по собі протокол про адміністративне правопорушення не може бути беззаперечним доказом вини особи в тому чи іншому діянні, оскільки не являє собою імперативного факту доведеності вини особи, тобто не узгоджується із стандартом доказування «поза розумним сумнівом» (рішення від 18 січня 1978 року у справі "Ірландія проти Сполученого Королівства" (Ireland v. theUnitedKingdom), п. 161, Series A заява № 25), який застосовується при оцінці доказів, а такі докази можуть «випливати зі співіснування достатньо переконливих, чітких і узгоджених між собою висновків чи схожих неспростовних презумпцій факту».
Наведені факти відповідно до статті 62 Конституції України повинні тлумачитись судом на користь ОСОБА_1 і вони не дають змоги судді однозначно оцінити дії останнього, як такі, що містять склад адміністративного правопорушення, передбаченого частиною другою статті 204-1 КУпАП.
Згідно з положеннями статті 7 КУпАП, ніхто не може бути підданий заходу впливу в звʼязку з адміністративним правопорушенням не інакше як на підставах та у порядку, встановлених законом.
Відповідно до пункту 1 частини 1 статті 247 КУпАП, провадження в справі про адміністративне правопорушення не може бути розпочато, а розпочате підлягає закриттю за відсутністю події і складу адміністративного правопорушення.
За таких обставин суддя дійшла висновку, що наявні всі підстави для закриття провадження у справі за відсутністю в діях ОСОБА_1 складу адміністративного правопорушення.
З цих підстав, керуючись статтями 1, 9, 23, 33, 123, 276-285 Кодексу України про адміністративні правопорушення, суддя
П О С Т А Н О В И Л А:
Провадження у справі про адміністративне правопорушення № 304/2833/24 про притягнення ОСОБА_1 до адміністративної відповідальності за ч. 2 ст. 204-1 КУпАП закрити на підставі п. 1 ч. 1 ст. 247 цього Кодексу за відсутністю складу адміністративного правопорушення.
Постанова в справі про адміністративне правопорушення набирає законної сили після закінчення строку подання апеляційної скарги. Постанова може бути оскаржена особою, яку притягнуто до адміністративної відповідальності, її законним представником, захисником, потерпілим, його представником до Закарпатського апеляційного суду через місцевий суд, який виніс постанову, протягом десяти днів з дня її винесення.
Суддя: Гевці В. М.
=== ENTITIES ===
1:10    CASE_NUMBER        304/2833/24
4:1     HEARING_DATE       26 листопада 2024
5:7     COURT_RAYON        Перечинського
5:36    COURT_OBLAST       Закарпатської
9:81    CITIZEN            України
12:1    ARR_DATE           11 листопада 2024
12:27   COURT_RAYON        Перечинського
12:56   COURT_OBLAST       Закарпатської
12:137  PROTOCOL           ЗхРУ № 327007
12:155  PROTO_DATE         30 жовтня 2024
12:273  ARR_DATE           30 жовтня 2024
12:295  ARR_TIME           18.55 год
12:355  GUARD              Група реагування
12:430  VPS                ІНФОРМАЦІЯ_2
12:444  ARR_PLACE          на околиці
12:473  ARR_SETTL          Перечин
12:482  ARR_RAYON          Ужгородський
12:526  DIST               5 000 м
12:568  ZNAK               198
12:663  BORDER_CNTRY       Словацьку Республіку
14:366  VPS                ІНФОРМАЦІЯ_2
14:450  PASSPORT           України
23:101  ARR_PLACE          на околиці
23:130  ARR_SETTL          Перечин
23:196  BORDER_CNTRY       Словацьку Республіку
23:229  ZNAK               198
23:265  DIST               5 000 м
33:59   CASE_NUMBER        304/2833/24
33:156  RESOLUTION         закрити

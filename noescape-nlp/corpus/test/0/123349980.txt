Справа № 503/2564/24
Провадження № 3/503/2078/24
ПОСТАНОВА
ІМЕНЕМ УКРАЇНИ
27 листопада 2024 року м. Кодима
Суддя Кодимського районного суду Одеської області Сердюк Б. С., розглянувши справу про притягнення до адміністративної відповідальності ОСОБА_1, ІНФОРМАЦІЯ_1, громадянина України, проживаючого за адресою: АДРЕСА_1,
за ч. 2 ст. 204-1 Кодексу України про адміністративні правопорушення,
УСТАНОВИВ:
21 листопада 2024 року о 15 год 30 хв прикордонним нарядом «Група реагування» на західній околиці с. Сергіївка Подільського району Одеської області, на відстані до 5000 м від лінії державного кордону України, виявлено ОСОБА_1, який спільно у групі з іншими особами, матеріали щодо яких оформленні в окремі справи про адміністративні правопорушення, намагався незаконно перетнути державний кордон України на вихід з України, з документами, що посвідчують його особу, на напрямку с. Сергіївка (Україна) - с. Василівка (Республіка Молдова) поза пунктами пропуску через державний кордон України, своїми діями порушив вимоги ст. 9 Закону України «Про державний кордон України» від 04.11.1991 року № 1777-XII та вчинив адміністративне правопорушення, передбачене ч. 2 ст. 204-1 КУпАП.
ОСОБА_1 в судове засідання не зʼявився, про причини неявки суду не повідомив, про місце і час розгляду справи був своєчасно сповіщений належним чином, про що свідчить зміст протоколу про адміністративне правопорушення у якому ним проставлений підпис в графі про отримання примірника протоколу та ознайомлення його з часом та місцем розгляду справи. Крім того в матеріалах справи міститься заява, в якій ОСОБА_1 зазначив, що повідомлений про час та місце розгляду справи, а також зазначив, що свою вину у вчиненні адміністративного правопорушення, передбаченого ч. 2 ст. 204-1 КУпАП повністю визнає та просив розглядати справу про адміністративне правопорушення без його участі. Неявка особи, відносно якої складено протокол про адміністративне правопорушення, на судовий розгляд справи являється її волевиявленням, яке свідчить про відмову від реалізації свого права на безпосередню участь у судовому розгляді справи. Відповідно до ч. 1 ст. 268 КУпАП України справа про адміністративне правопорушення може бути розглянута за відсутності особи, яка притягається до адміністративної відповідальності, лише у випадках, коли є дані про своєчасне її сповіщення про місце і час розгляду справи і якщо від неї не надійшло клопотання про відкладення розгляду справи. Клопотань про відкладення розгляду справи від ОСОБА_1 на адресу суду не надходило. За змістом ст. 268 КУпАП України присутність особи, яка притягається до адміністративної відповідальності, при розгляді справи про адміністративні правопорушення, передбачені ст. 204-1 КУпАП України, не є обовʼязковою. За таких обставин суд вважає, що дану справу може бути розглянуто за відсутності особи, яка притягається до адміністративної відповідальності за наявними в матеріалах справи доказами.
Дослідивши матеріали справи про адміністративне правопорушення, суддя дійшов наступних висновків.
Статтею 245 КУпАП передбачено, що завданнями провадження в справах про адміністративне правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності із законом.
Відповідно до ст. 280 КУпАП, орган (посадова особа) при розгляді справи про адміністративне правопорушення, зобовʼязаний, зокрема, зʼясувати, чи було вчинено адміністративне правопорушення, чи винна дана особа у його вчиненні, чи підлягає вона адміністративній відповідальності, чи є обставини, що помʼякшують і обтяжують відповідальність особи, а також зʼясувати інші обставини, що мають значення для правильного вирішення справи.
Адміністративна відповідальність за ч. 1 ст. 204-1 КУпАП настає за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Адміністративна відповідальність за ч. 2 ст. 204-1 КУпАП настає за ті самі дії, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті.
Диспозиція статті має бланкетний характер, у звʼязку з чим встановлення складу адміністративного правопорушення регулюється спеціальним нормативним актом, що регулює порядок перетинання державного кордону України, яким є Закон України «Про державний кордон України».
Так, ч. 1, 2 ст. 9 Закону України «Про державний кордон України» передбачено, що перетинання державного кордону України здійснюється на шляхах сполучення через державний кордон з додержанням встановленого порядку. Пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Крім того, ч. 3 ст. 9 вказаного Закону визначено, що пункт пропуску через державний кордон України - це спеціально виділена територія на залізничних та автомобільних станціях, у морських і річкових портах, аеропортах (аеродромах) з комплексом будівель, споруд і технічних засобів, де здійснюються прикордонний, митний та інші види контролю і пропуск через державний кордон осіб, транспортних засобів, вантажів та іншого майна.
Згідно ч. 1 ст. 12 зазначеного Закону пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України.
Постановою Кабінету Міністрів України від 07 грудня 2023 р. № 1292 внесено зміни до постанови Кабінету Міністрів України від 27 липня 1998 р. № 1147 «Про прикордонний режим», відповідно до якої, прикордонна смуга - ділянка місцевості, яка встановлюється безпосередньо вздовж державного кордону на його сухопутних ділянках або вздовж берегів прикордонних річок, озер та інших водойм, завширшки 5 кілометрів від лінії державного кордону, але не може бути меншою від ширини смуги місцевості, що розташована в межах від лінії державного кордону до лінії прикордонних інженерних споруд.
Пункт 7 вищезазначеної постанови визначає, що громадяни України, іноземці та особи без громадянства вʼїжджають, перебувають, проживають, проваджують роботи і пропускаються у прикордонну смугу з дозволу відповідного органу Державної прикордонної служби, який безпосередньо виконує завдання щодо забезпечення недоторканності державного кордону у визначеній зоні відповідальності, за наявності документів, що посвідчують їх особу.
Враховуючи вище викладене, суддя вважає, що вина особи, яка притягається до адміністративної відповідальності, у вчиненні вказаного правопорушення повністю доведена, що підтверджується матеріалами справи про адміністративне правопорушення, а саме протоколом про адміністративне правопорушення ПдРУ № 002263Е від 21.11.2024; рапортом начальника відділу прикордонної служби; письмовими поясненнями ОСОБА_1; схемою затримання.
Так, зі змісту протоколу про адміністративне правопорушення встановлено, що 21 листопада 2024 року о 15 год 30 хв прикордонним нарядом «Група реагування» на західній околиці с. Сергіївка Подільського району Одеської області, на відстані до 5000 м від лінії державного кордону України, виявлено ОСОБА_1, який спільно у групі з іншими особами, матеріали щодо яких оформленні в окремі справи про адміністративні правопорушення, намагався незаконно перетнути державний кордон України на вихід з України, з документами, що посвідчують його особу, на напрямку с. Сергіївка (Україна) - с. Василівка (Республіка Молдова) поза пунктами пропуску через державний кордон України, своїми діями порушив вимоги ст. 9 Закону України «Про державний кордон України» від 04.11.1991 року № 1777-XII та вчинив адміністративне правопорушення, передбачене ч. 2 ст. 204-1 КУпАП.
Вищевказаний протокол про адміністративне правопорушення складено уповноваженою особою, права та обовʼязки ОСОБА_1 розʼяснено, зі змістом протоколу він ознайомлений на зрозумілій йому мові, письмові пояснення надав на окремому аркуші, послуг захисника та перекладача не потребує, про що і розписався у даному протоколі.
З письмових пояснень ОСОБА_1, які були долучені до вказаного протоколу, вбачається, що останній намагався незаконно перетнути кордон в Республіку Молдова, але був затриманий прикордонниками. Свою вину визнає.
З доданої до протоколу схеми затримання встановлено напрямок руху ОСОБА_1 в бік державного кордону, а також місце де він був затриманий, яке знаходиться у безпосередній близькості від лінії державного кордону.
Аналіз досліджених доказів у їх сукупності дає підстави зробити висновок про доведеність вини ОСОБА_1 у порушенні ним вимог ст. 9 ЗУ «Про державний кордон України», тобто вчиненні адміністративного правопорушення, передбаченого ч. 2 ст. 204-1 КУпАП.
Під час розгляду справи не встановлено яких-небудь даних, які б давали підстави вважати, що уповноважені особи прикордонної служби, які виявили ОСОБА_1 були упередженими при складанні щодо нього протоколу про адміністративне правопорушення за ознаками правопорушення передбаченого ч. 2 ст. 204-1 КУпАП.
Крім того, суддя не знаходить іншого пояснення, аніж спроба незаконного перетину державного кордону поза пунктами пропуску, для перебування мешканця м. Одеси у прикордонній смузі поблизу с. Сергіївка Подільського району Одеської області, в безпосередній близькості від лінії державного кордону.
Статтею 23 КУпАП визначено, що адміністративне стягнення є мірою відповідальності і застосовується з метою виховання особи, яка вчинила адміністративне правопорушення, в дусі додержання законів України, поваги до правил співжиття, а також запобігання вчиненню нових правопорушень як самим правопорушником, так і іншими особами.
Відповідно до Указу Президента України № 64/2022 «Про введення воєнного стану в Україні» 24 лютого 2022 року на території Україні запроваджено воєнний стан.
Відповідно до Указу Президента України від 24 лютого 2022 року № 69/2022 в Україні запроваджено загальну мобілізацію, що передбачає здійснення визначених Законом України «Про правовий режим воєнного стану» заходів, зокрема, обмеження виїзду чоловіків віком 18-60 років за кордон.
Отже, ураховуючи характер вчиненого правопорушення, обставини, при яких воно вчинене, відомості про особу, яка притягається до адміністративної відповідальності, відношення цієї особи до вчиненого правопорушення та ступінь вини, суддя вважає, що для запобігання вчиненню нових правопорушень, як самим правопорушником, так і іншими особами, необхідним і достатнім буде застосування до ОСОБА_1 адміністративного стягнення у виді штрафу, однак у максимальному розмірі, визначеному санкцією ч. 2 ст. 204-1 КУпАП.
Відповідно до ст. 40-1 КУпАП, ст. 4 Закону України "Про судовий збір", у разі ухвалення судом постанови про накладення адміністративного стягнення, особа, яку притягнуто до адміністративної відповідальності сплачує судовий збір за ставкою 0,2 від прожиткового мінімуму для працездатних осіб, встановленого законом на 1 січня календарного року.
Керуючись ст. ст. 33, 40-1, 283, 284 КУпАП,
ПОСТАНОВИВ:
ОСОБА_1 визнати винним у вчиненні правопорушення, передбаченого ч. 2 ст. 204-1 КУпАП і застосувати до нього адміністративне стягнення у виді штрафу, в розмірі 800 неоподатковуваних мінімумів доходів громадян, що становить 13600 (тринадцять тисяч шістсот) грн.
Розʼяснити правопорушнику, що штраф має бути сплачений ним не пізніше як через пʼятнадцять днів з дня вручення йому постанови, з наданням до суду в цей строк документа, який підтверджує його сплату. У разі несплати штрафу, постанову про його накладення буде звернуто для примусового виконання, а з порушника стягнуто подвійний розмір штрафу.
Стягнути з ОСОБА_1 судовий збір, у розмірі 605 (шістсот пʼять) грн. 60 коп.
Постанова може бути оскаржена до Одеського апеляційного суду, через Кодимський районний суд Одеської області, протягом десяти днів з дня її винесення.
Суддя Б. С. Сердюк
=== ENTITIES ===
1:10    CASE_NUMBER        503/2564/24
5:1     HEARING_DATE       27 листопада 2024
6:7     COURT_RAYON        Кодимського
6:34    COURT_OBLAST       Одеської
6:172   CITIZEN            України
9:1     ARR_DATE           21 листопада 2024
9:26    ARR_TIME           15 год 30 хв
9:61    GUARD              Група реагування
9:79    ARR_PLACE          на західній околиці
9:102   ARR_SETTL          Сергіївка
9:112   ARR_RAYON          Подільського
9:132   ARR_OBLAST         Одеської
9:165   DIST               5000 м
9:482   SETTL_FROM         Сергіївка
9:493   SETTL_CNTRY        Україна
9:507   SETTL_TO           Василівка
9:518   SETTL_CNTRY        Республіка Молдова
22:294  PROTOCOL           ПдРУ № 002263
22:313  PROTO_DATE         21.11.2024
23:77   ARR_DATE           21 листопада 2024
23:102  ARR_TIME           15 год 30 хв
23:137  GUARD              Група реагування
23:155  ARR_PLACE          на західній околиці
23:178  ARR_SETTL          Сергіївка
23:188  ARR_RAYON          Подільського
23:208  ARR_OBLAST         Одеської
23:241  DIST               5000 м
23:558  SETTL_FROM         Сергіївка
23:569  SETTL_CNTRY        Україна
23:583  SETTL_TO           Василівка
23:594  SETTL_CNTRY        Республіка Молдова
25:136  BORDER_CNTRY       Республіку Молдова
29:191  ARR_SETTL          Сергіївка
29:201  ARR_RAYON          Подільського
29:221  ARR_OBLAST         Одеської
37:142  RESOLUTION         штрафу
37:223  FINE               13600

Справа № 306/2167/24
Провадження № 3/306/814/24
ПОСТАНОВА
ІМЕНЕМ УКРАЇНИ
11 листопада 2024 року м. Свалява
Суддя Свалявського районного суду Закарпатської області Уліганинець П. І., розглянувши справу про адміністративне правопорушення відносно ОСОБА_1, ІНФОРМАЦІЯ_1, мешканця АДРЕСА_1, українця, громадянина України, тимчасово непрацюючого,
у вчиненні правопорушення, передбаченого ч.1 ст.204-1 КУпАП,
ВСТАНОВИВ:
Згідно протоколу про адміністративне правопорушення серії ЗхРУ № 137076, 14 вересня 2024 року близько 15 год. 15 хв., під час забезпечення заходів правового режиму воєнного стану, в районі залізничного вокзалу м. Свалява Мукачівського району, був виявлений громадянин України ОСОБА_1, який в умовах воєнного стану, здійснив спробу незаконного перетинання державного кордону України, поза встановленими пунктами пропуску через державний кордон України, чим порушив вимоги ст.ст.9, 12 ЗУ "Про державний кордон України".
Такі дії ОСОБА_1 кваліфіковано за ч.1 ст.204-1 КУпАП.
В судове засідання ОСОБА_1 не зʼявився, подав заяву про розгляд справи у його відсутності. Також у поясненні від 01.10.2024 року, зазначив, що вину свою не визнає, що мав намір відпочити, мав бронювання у готелі Villa Garden з 14 по 28 вересня, а також мав при собі зворотній квиток зі Сваляви до Дніпра. Взагалі намірів перетинати державний кордон не мав.
Дослідивши матеріали справи, суддя приходить до наступного висновку.
За змістом ст. 251 КУпАП, доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненнями особи, яка притягається до адміністративної відповідальності, потерпілих, свідків, висновком експерта, речовими доказами, показаннями технічних приладів та технічних засобів, що мають функції фото- і кінозйомки, відеозапису, у тому числі тими, що використовуються особою, яка притягається до адміністративної відповідальності, або свідками, а також працюючими в автоматичному режимі, чи засобів фото- і кінозйомки, відеозапису, у тому числі тими, що використовуються особою, яка притягається до адміністративної відповідальності, або свідками, а також працюючими в автоматичному режимі, які використовуються при нагляді за виконанням правил, норм і стандартів, що стосуються забезпечення безпеки дорожнього руху, протоколом про вилучення речей і документів, а також іншими документами.
Згідно з ч. ч. 1, 2 ст. 7 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом, а провадження в справах про адміністративні правопорушення здійснюється на основі суворого додержання законності.
Доведення вини правопорушника покладається на орган, що складає протокол про адміністративне правопорушення. Під доказуванням у провадженні у справах про адміністративні правопорушення слід розуміти процесуальну діяльність субʼєктів щодо збору, перевірки та оцінки доказів з метою встановлення обʼєктивної істини у справі й прийняття на цій основі законного рішення.
Згідно письмового пояснення ОСОБА_1, яке міститься в матеріалах справи вбачається, що останній їхав виключно з метою відпочинку, ніяких намірів перетинати кордон України не мав. Отже, належні та допустимі докази, які б свідчили про те, що в діях ОСОБА_1 наявний склад адміністративного правопорушення, передбаченого ч.1 ст.204-1 КУпАП, а саме щодо наміру незаконно перетнути державний кордон України, в матеріалах справи відсутні.
Відповідно до ст. 252 КУпАП, орган (посадова особа) оцінює докази за своїм внутрішнім переконанням, що ґрунтується на всебічному, повному і обʼєктивному дослідженні всіх обставин справи в їх сукупності, керуючись законом і правосвідомістю.
Пунктом 1 ст. 247 КУпАП передбачено, що провадження у справі про адміністративне правопорушення не може бути розпочато, а розпочате підлягає закриттю, якщо в діях особи відсутній склад адміністративного правопорушення.
З огляду на викладене, провадження по даній справі про адміністративне правопорушення підлягає закриттю на підставі п.1 ч.1 ст.247 КУпАП за відсутністю складу адміністративного правопорушення, передбаченого ст.204-1 ч.1 КУпАП у діях ОСОБА_1.
Враховуючи вищевикладене, вважаю, що провадження у даній справі необхідно закрити.
Керуючись п.1 ч.1 ст. 247 КУпАП, суддя,-
ПОСТАНОВИВ:
Провадження у справі про притягнення ОСОБА_1, ІНФОРМАЦІЯ_1, мешканця АДРЕСА_1, до адміністративної відповідальності за вчинення адміністративного правопорушення, передбаченого ч.1 ст.204-1 КУпАП закрити, у звʼязку з відсутністю в діях складу адміністративного правопорушення.
Копію постанови для відому направити у ІНФОРМАЦІЯ_2.
Постанова може бути оскаржена особою, яку притягнуто до адміністративної відповідальності, її законним представником, захисником, потерпілим, його представником до Закарпатського апеляційного суду через Свалявський районний суд, протягом десяти днів з дня її винесення.
Суддя Свалявського
районного суду Закарпатської області П. І. Уліганинець
=== ENTITIES ===
1:10    CASE_NUMBER        306/2167/24
5:1     HEARING_DATE       11 листопада 2024
6:7     COURT_RAYON        Свалявського
6:35    COURT_OBLAST       Закарпатської
6:203   CITIZEN            України
9:59    PROTOCOL           ЗхРУ № 137076
9:74    ARR_DATE           14 вересня 2024
9:103   ARR_TIME           15 год. 15 хв.
9:181   ARR_PLACE          в районі залізничного вокзалу
9:214   ARR_SETTL          Свалява
9:222   ARR_RAYON          Мукачівського
9:269   CITIZEN            України
23:196  RESOLUTION         закрити
26:7    COURT_RAYON        Свалявського
27:16   COURT_OBLAST       Закарпатської

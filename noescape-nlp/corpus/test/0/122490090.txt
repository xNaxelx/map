Справа № 303/8623/24
Провадження № 3/303/3543/24
ПОСТАНОВА
ІМЕНЕМ УКРАЇНИ
22 жовтня 2024 року м. Мукачево
Суддя Мукачівського міськрайонного суду Закарпатської області Плечищева О. В., розглянувши справу яка надійшла з ІНФОРМАЦІЯ_1 про притягнення до адміністративної відповідальності
ОСОБА_1, ІНФОРМАЦІЯ_2, громадянина України, не працюючого, зареєстрованого за адресою: АДРЕСА_1
- за ч.1 ст. 204-1 Кодексу України про адміністративні правопорушення,-
ВСТАНОВИВ:
В провадження Мукачівського міськрайонного суду Закарпатської області надійшли матеріали справи про притягнення до адміністративної відповідальності гр. ОСОБА_1 за вчинення правопорушення, передбаченого ч.1 ст.204-1 Кодексу України про адміністративні правопорушення.
Згідно протоколу про адміністративне правопорушення ЗхРУ № 137537 від 11.10.2024 року, 11.10.2024 року близько 07 год. 20 хв., уповноваженою особою, старшим офіцером ГОРВ ІНФОРМАЦІЯ_3, під час забезпечення заходів правового режиму воєнного стану в районі АДРЕСА_2 на ділянці відповідальності НОМЕР_1 прикордонного загону був виявлений громадянин ОСОБА_1, який в умовах воєнного стану здійснив спробу незаконного перетинання ДКУ поза встановленими пунктами пропуску. Своїми діями гр. України ОСОБА_1, порушив вимоги ст.ст. 9,12 ЗУ «Про державний кордон України», чим вчинив правопорушення відповідальність за яке передбачено ч. 1 ст. 204-1 КУпАП.
ОСОБА_1, у судове засідання не зʼявився. Відповідно до наявної в матеріалах справи заяви, останній просить розгляд справи провести без його участі, провину свою не визнає, в поясненнях пояснив, що прибув на залізничний вокзал м. Мукачево по особистих справах, наміру перетинання кордону не мав.
Дослідивши матеріали справи про адміністративне правопорушення, суд прийшов до наступного.
Відповідно до ст.7 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом, а провадження в справах про адміністративні правопорушення здійснюється на основі суворого додержання законності.
Статтею 245 КУпАП передбачено, що завданням провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом.
Згідно ст. 251 КУпАП доказами в справі про адміністративне правопорушення є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненнями особи, яка притягається до адміністративної відповідальності, потерпілих, свідків, висновком експерта, речовими доказами, показаннями технічних приладів, які використовуються при нагляді за виконанням правил, норм і стандартів, що стосуються забезпечення безпеки дорожнього руху, протоколом про вилучення речей і документів, а також іншими документами. Обовʼязок щодо збирання доказів покладається на осіб, уповноважених на складання протоколів про адміністративні правопорушення, визначених статтею 255 цього Кодексу (ч.2 ст. ст.251 КУпАП).
Статтею 252 КУпАП встановлено, що орган (посадова особа) оцінює докази за своїм внутрішнім переконанням, що ґрунтується на всебічному, повному і обʼєктивному дослідженні всіх обставин справи в їх сукупності, керуючись законом і правосвідомістю.
Факт перетинання кордону ОСОБА_1, чи спроба перетинання не зафіксована належним чином, суду не надано доказів що свідчать про спробу особи перетнути державний кордон України будь-яким способом поза пунктами пропуску через державний кордон. Місце, де було виявлено ОСОБА_1, а саме залізничний вокзал м. Мукачево, не є територією прикордонної зони, а відтак знаходження (переміщення) людей в ній не заборонено.
Відповідно до вимог ч.2 ст.62 Конституції України усі сумніви щодо доведеності вини особи тлумачаться на її користь.
Відповідно до Конституції України та Конвенції про захист прав людини і основоположних свобод, винуватість особи у вчиненні правопорушення повинна бути доведена поза розумним сумнівом. Усі сумніви тлумачаться на користь правопорушника.
Враховуючи наведене, суддя прийшов до висновку, що у діях ОСОБА_1, відсутні подія і склад адміністративного правопорушення, передбаченого ч. 1 ст. 204-1 КУпАП, тому справу необхідно закрити за відсутністю події та складу адміністративного правопорушення на підставі п.1 ст.247 КУпАП.
На підставі вищенаведеного, керуючись ст.ст.247 п.1, 283-285,289,291 Кодексу України про адміністративні правопорушення, суддя, -
ПОСТАНОВИВ:
Провадження в справі про адміністративне правопорушення відносно ОСОБА_1 за ч.1 ст.204-1 КУпАП - закрити, у звʼязку відсутності події і складу адміністративного правопорушення.
На постанову може бути подана апеляція до Закарпатського апеляційного суду через Мукачівський міськрайонний суд протягом десяти днів з дня винесення постанови.
Суддя О. В. Плечищева
=== ENTITIES ===
1:10    CASE_NUMBER        303/8623/24
5:1     HEARING_DATE       22 жовтня 2024
6:7     COURT_RAYON        Мукачівського
6:41    COURT_OBLAST       Закарпатської
7:36    CITIZEN            України
10:15   COURT_RAYON        Мукачівського
10:49   COURT_OBLAST       Закарпатської
11:53   PROTOCOL           ЗхРУ № 137537
11:71   PROTO_DATE         11.10.2024
11:88   ARR_DATE           11.10.2024
11:112  ARR_TIME           07 год. 20 хв.
11:484  CITIZEN            України
24:98   RESOLUTION         закрити

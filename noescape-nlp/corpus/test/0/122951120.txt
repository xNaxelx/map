Справа № 304/1962/24 Провадження № 3/304/1241/2024
ПОСТАНОВА
ІМЕНЕМ УКРАЇНИ
11 листопада 2024 року м. Перечин
Суддя Перечинського районного суду Закарпатської області Ганько І. І., розглянувши матеріали, які надійшли з НОМЕР_1 прикордонного загону Державної прикордонної служби України про притягнення до адміністративної відповідальності
ОСОБА_1, ІНФОРМАЦІЯ_1, уродженця міста Боярка Києво-Святошинського району Київської області, мешканця АДРЕСА_1, непрацюючого, громадянина України,
за ч. 1 ст. 204-1 Кодексу України про адміністративні правопорушення,
УСТАНОВИВ:
у провадженні судді Перечинського районного суду Закарпатської області Ганько І. І. перебувають матеріали про притягнення до адміністративної відповідальності ОСОБА_1 за ч. 1 ст. 204-1 КУпАП.
Одинадцятого листопада 2024 року надійшла заява ОСОБА_1 про участь у судовому засіданні у режимі відеоконференції поза межами приміщення суду за допомогою власних технічних засобів, оскільки його особиста участь у судовому засіданні ускладнена. При цьому з вимогами Порядку роботи з технічними засобами відеоконференцзвʼязку у судових процесах ознайомлений.
Дослідивши матеріали справи про адміністративне правопорушення, а також вказану заяву, суддя прийшов до такого висновку.
Відповідно до частини сьомої статті 11 Закону України «Про судоустрій і статус суддів» від 02 червня 2016 року учасникам судового процесу на підставі судового рішення забезпечується можливість брати участь у судовому засіданні в режимі відеоконференції у порядку, встановленому законом. Обовʼязок забезпечити проведення відеоконференції покладається на суд, який отримав судове рішення про проведення відеоконференції, незалежно від спеціалізації та інстанції суду, який прийняв таке рішення.
Пунктом 45 Положення про порядок функціонування окремих підсистем (модулів) Єдиної судової інформаційно-телекомунікаційної системи, затвердженого Рішенням Вищої ради правосуддя 17 серпня 2021 року № 1845/0/15-21 передбачено, що підсистема відеоконференцзвʼязку забезпечує учасникам справи можливість брати участь у судовому засіданні в режимі відеоконференції поза межами приміщення суду за допомогою свого Електронного кабінету та власних технічних засобів.
Відповідно до пункту 50 вказаного Положення суд ухвалює рішення про можливість проведення засідання в режимі відеоконференції за умови наявності в суді відповідної технічної можливості (наявність обладнання та можливість його використання у визначені день і час).
З огляду на зазначені положення закону, враховуючи віддаленість місця проживання ОСОБА_1, а також наявну технічну можливість проведення судового засідання в режимі відеоконференції, суддя прийшов до висновку про наявність підстав для задоволення клопотання особи, яка притягається до адміністративної відповідальності про участь в судовому засіданні в режимі відеоконференції з використанням підсистеми відеоконференцзвʼязку ЄСІТС.
Керуючись ст. 283 Кодексу України про адміністративні правопорушення, суддя,
ПОСТАНОВИВ:
заяву ОСОБА_1 про проведення засідання в режимі відеоконференції - задовольнити.
Провести судове засідання у справі про адміністративне правопорушення відносно ОСОБА_1 за ч. 1 ст. 204-1 КУпАП, що призначене на 08.40 год 14 листопада 2024 року, з його участю в режимі відеоконференції поза межами суду за допомогою підсистеми відеоконференцзвʼязку через систему «Електронний суд» за наступними реквізитами: електронна адреса ІНФОРМАЦІЯ_2.
Ризики технічної неможливості участі в режимі відеоконференції поза межами приміщення суду, переривання звʼязку, тощо нестиме учасник справи, який подав відповідне клопотання.
Постанова оскарженню не підлягає.
Суддя: Ганько І. І.
=== ENTITIES ===
1:10    CASE_NUMBER        304/1962/24
4:1     HEARING_DATE       11 листопада 2024
5:7     COURT_RAYON        Перечинського
5:36    COURT_OBLAST       Закарпатської
6:40    BIRTH_SETTL        Боярка
6:47    BIRTH_OBLAST       Києво-
6:75    BIRTH_OBLAST       Київської
6:139   CITIZEN            України
9:21    COURT_RAYON        Перечинського
9:50    COURT_OBLAST       Закарпатської
18:68   RESOLUTION         задовольнити

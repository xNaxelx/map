Справа № 134/1887/24
3/134/701/2024
ПОСТАНОВА
Іменем України
01 листопада 2024 року селище Крижопіль
Суддя Крижопільського районного суду Вінницької області Швець Л. В., ознайомившись з матеріалами справи про притягнення до адміністративної відповідальності
ОСОБА_1, ІНФОРМАЦІЯ_1, українця, громадянина України, непрацюючого, який проживає: АДРЕСА_1, РНОКПП НОМЕР_1,
за ч. 2 ст. 204-1 Кодексу України про адміністративні правопорушення,
встановила:
ОСОБА_1 15 серпня 2024 року о 17 год. 40 хв. на напрямку н.п. Заболотне (Україна) н.п. Хрустова (РМ) в районі проміжного прикордонного знаку № 0238, у складі групи осіб (ОСОБА_2, ОСОБА_3, ОСОБА_4, ОСОБА_5) в пішому порядку поза встановленими пунктами пропуску, здійснив спробу незаконного перетину державного кордону України, чим порушив ст. 9 ЗУ «Про державний кордон України» від 04.11.1991 року, тобто вчинив правопорушення, відповідальність за яке передбачена ч. 2 ст. 204-1 КУпАП.
В судове засідання ОСОБА_1, будучи належним чином повідомленим про час та місце розгляду справи, не зʼявився. В матеріалах справи є його заява в якій він вказав, щовину в скоєному правопорушення визнає, просить врахувати строки притягнення до адміністративної відповідальності відповідно до ч. 2 ст. 38 КУпАП та просить розглянути справу у його відсутність.
Частиною 2 статті 268 КУпАП передбачений вичерпний перелік статей при розгляді справ, за якими присутність особи, яка притягується до адміністративної відповідальності, є обовʼязковою. Категорія справ за ч.2 ст.204-1 КУпАП до вказаного переліку не входить, а тому присутність особи, яка притягається до адміністративної відповідальності за даною статтею у судовому засіданні не є обовʼязковою.
Згідно ст. 17 Закону України «Про виконання рішень та застосування практики Європейського суду з прав людини» від 23 лютого 2006 року, суди застосовують рішення Європейського суду з прав людини як джерело права.
Статтею 6 Конвенції про захист прав і основоположних свобод людини, ратифікованої Законом України від 17 липня 1997 р. № 475/ 97- ВР, гарантовано кожній фізичній або юридичній особі право на розгляд судом протягом розумного строку цивільної, кримінальної, адміністративної або господарської справи, а також справи про адміністративне правопорушення, у якій вона є стороною.
Згідно положень, визначених у постанові Вищого спеціалізованого суду України з розгляду цивільних і кримінальних справ «Про деякі питання дотримання розумних строків розгляду судами цивільних, кримінальних і справ про адміністративні правопорушення» № 11 від 17 жовтня 2014 року, при здійсненні правосуддя судам слід брати до уваги те, що відповідно до пункту 1 статті 6 Конвенції про захист прав людини і основоположних свобод (РИМ, 4. XI. 1950) кожен має право на судовий розгляд своєї справи упродовж розумного строку.
Відтак, вважаю за можливе провести розгляд справи за відсутності особи, яка притягається до адміністративної відповідальності.
Дослідивши надані докази, суд приходить до наступних висновків.
Відповідно до ст. 7 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом.
Відповідно до вимог ст. 9 КУпАП адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Відповідно до статті 245 КУпАП завданнями провадження в справах про адміністративні правопорушення є, зокрема, всебічне, повне і обʼєктивне зʼясування обставин кожної справи, вирішення її в точній відповідності з законом.
Згідно з ст. 251 КУпАП доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи.
Згідно ст.9 Закону України «Про державний кордон України» перетинання державного кордону України здійснюється на шляхах сполучення через державний кордон з додержанням встановленого порядку.
Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Пункт пропуску через державний кордон України - це спеціально виділена територія на залізничних та автомобільних станціях, у морських і річкових портах, аеропортах (аеродромах) з комплексом будівель, споруд і технічних засобів, де здійснюються прикордонний, митний та інші види контролю і пропуск через державний кордон осіб, транспортних засобів, вантажів та іншого майна.
Порушенням державного кордону України є також перетинання його будь-якими технічними або іншими засобами без відповідного на те дозволу чи з порушенням встановленого порядку.
Частина перша ст. 204-1 КУпАП передбачає адміністративну відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Частина друга ст. 204-1 КУпАП передбачає адміністративну відповідальність за ті самі дії, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті.
Вина ОСОБА_1, у вчиненні адміністративного правопорушення, передбаченого ч. 2 ст. 204-1 КУпАП, підтверджується сукупністю зібраних по справі доказів.
Зокрема, протоколом про адміністративне правопорушення, серія ПдРУ № 254030 від 15 серпня 2024 року; рапортом першого заступника начальника відділу прикордонної служби «ІНФОРМАЦІЯ_2» (тип Б) майора ОСОБА_6 від 15 серпня 2024 року; поясненнями ОСОБА_1, від 15 серпня 2024 року в якому він підтвердив факт, який описано у вище вказаному протоколі складеному відносно нього від 15 серпня 2024 року; письмовими поясненнями ОСОБА_3, ОСОБА_5, ОСОБА_4, ОСОБА_2, від 15.08.2024 року, які підтвердили факт спроби незаконного перетину кордону, інформацією щодо виникнення обстановки на ділянці впс «ІНФОРМАЦІЯ_2» НОМЕР_2 прикордонного загону від 15 серпня 2024 року; заявою ОСОБА_1 від 15 серпня 2024 року в якій він вказав, що вину у вказаному правопорушення визнав.
Відповідно Постанови КМУ від 03.08.1998 № 1199 «Про контрольовані прикордонні райони» на території Вінницької області такими районами визначено Могилів-Подільський та Тульчинський райони.
Згідно ст. 23 Закону у прикордонній смузі та контрольованому прикордонному районі в порядку, що визначається Кабінетом Міністрів України, встановлюється прикордонний режим, який регламентує відповідно до цього Закону та інших актів законодавства України правила вʼїзду, перебування, проживання, пересування громадян України та інших осіб, провадження робіт, використання повітряних суден, обліку та тримання на пристанях, причалах, базах для стоянки малих і спортивних суден і в пунктах базування самохідних та несамохідних суден, їх плавання та пересування у внутрішніх водах України.
Як вбачається з матеріалів справи ОСОБА_1 15.08.2024 року був зупинений працівниками прикордонної служби в районі дії проміжного прикордонного знаку № 0238, що свідчить про те, що особа, рухалася у бік державного кордону України поза встановленими пунктами пропуску.
Вина ОСОБА_1, доведена у вчиненні правопорушення, передбаченого ч.2 ст.204-1 КУпАП, а його дії кваліфікую, як спроба перетинання державного кордону України будь-яким способом поза пунктами пропуску через державний кордон України, вчинене групою осіб.
При призначенні адміністративного стягнення ОСОБА_1, враховується характер скоєного правопорушення та особу винного.
Обставин, які помʼякшують або обтяжують відповідальність за адміністративне правопорушення, не встановлено.
Стаття 23 КУпАП визначає, що адміністративне стягнення є мірою відповідальності і застосовується з метою виховання особи, яка вчинила адміністративне правопорушення, в дусі додержання законів України, поваги до правил співжиття, а також запобігання вчиненню нових правопорушень як самим правопорушником, так і іншими особами.
Враховуючи, що ОСОБА_1 визнав свою вину у вчиненні даного адміністративного правопорушення про, що є його відповідна заява в матеріалах справи, тому вважаю за необхідне застосувати до нього адміністративне стягнення у виді штрафу.
Даний вид адміністративного стягнення буде необхідним і достатнім для попередження скоєння нових адміністративних правопорушень особою, яка притягується до адміністративної відповідальності.
Відповідно до п. 5 ч. 2 ст. 4 Закону України «Про судовий збір» у разі ухвалення судом постанови про накладення адміністративного стягнення стягується судовий збір у розмірі 0,2 розміру прожиткового мінімуму для працездатних осіб, що становить 605,60 грн.
Керуючись ст. ст. 33, 36, 283, 284 КУпАП,
постановила:
Визнати ОСОБА_1, ІНФОРМАЦІЯ_1, винним у вчиненні адміністративного правопорушення, передбаченого ч. 2 ст. 204-1 КУпАП, та накласти на нього адміністративне стягнення у виді штрафу у розмірі 500 (пʼятсот) неоподатковуваних мінімумів доходів громадян, що становить 8500 (вісім тисяч пʼятсот) гривень.
Стягнути з ОСОБА_1, ІНФОРМАЦІЯ_1, на користь держави 605,60 грн. судового збору.
Розʼяснити, що згідно статті 307 КУпАП штраф має бути сплачений не пізніш як через пʼятнадцять днів з дня вручення постанови про накладення штрафу, а в разі оскарження такої постанови не пізніш як через пʼятнадцять днів з дня повідомлення про залишення скарги без задоволення.
У разі несплати штрафу в установлений законом строк постанова про адміністративне стягнення згідно із статтею 308 КУпАП буде надіслана для примусового виконання до відділу державної виконавчої служби за місцем проживання порушника, роботи або за місцем знаходження його майна в порядку, встановленому законом.
У порядку примусового виконання постанови про стягнення штрафу за вчинення адміністративного правопорушення з правопорушника стягується подвійний розмір штрафу, визначеного у відповідній статті цього Кодексу та зазначеного у постанові про стягнення штрафу.
Постанова може бути оскаржена до Вінницького апеляційного суду через Крижопільський районний суд Вінницької області протягом 10 днів з дня винесення постанови.
Суддя
=== ENTITIES ===
1:10    CASE_NUMBER        134/1887/24
5:1     HEARING_DATE       01 листопада 2024
6:7     COURT_RAYON        Крижопільського
6:38    COURT_OBLAST       Вінницької
7:46    CITIZEN            України
10:9    ARR_DATE           15 серпня 2024
10:31   ARR_TIME           17 год. 40 хв.
10:63   SETTL_FROM         Заболотне
10:74   SETTL_CNTRY        Україна
10:88   SETTL_TO           Хрустова
10:98   SETTL_CNTRY        РМ
10:144  ZNAK               0238
29:63   PROTOCOL           ПдРУ № 254030
29:81   PROTO_DATE         15 серпня 2024
29:170  VPS                ІНФОРМАЦІЯ_2
29:590  VPS                ІНФОРМАЦІЯ_2
32:152  ZNAK               0238
42:174  RESOLUTION         штрафу
42:264  FINE               8500

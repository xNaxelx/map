Справа № 513/1356/24
Провадження № 3/513/1551/24
Саратський районний суд Одеської області
ПОСТАНОВА
ІМЕНЕМ УКРАЇНИ
05 грудня 2024 року суддя Саратського районного суду Одеської області Миргород В. С., розглянувши матеріали справи, що надійшли з Відділу прикордонної служби «ІНФОРМАЦІЯ_1» НОМЕР_1 Прикордонного загону Державної прикордонної служби України, про притягнення до адміністративної відповідальності
ОСОБА_1, ІНФОРМАЦІЯ_2, уродженця с. Міняйлівка Саратського району Одеської області, проживаючого за адресою: АДРЕСА_1, громадянина України, непрацюючого, паспорт громадянина України № НОМЕР_2, виданий 19 червня 2019 року Органом 5144, ідентифікаційного коду не надано, -
за ч.2 ст.204-1 КУпАП,
ВСТАНОВИВ:
11 жовтня 2024 року о 12 годині 00 хвилин на напрямку Міняйлівка (Україна) Волонтирь (Молдова) 20 м від державного кордону України в районі прикордонного знаку № 0648/03, прикордонним нарядом «Пост спостереження» було виявлено громадянина України ОСОБА_1, який у складі групи осіб спільно з гр. ОСОБА_2, здійснив спробу незаконного перетину державного кордону України поза пунктом пропуску через державний кордон України, чим порушив вимоги ст.ст.9, 12 Закону України «Про державний кордон України» від 04 листопада 1991 року, тобто вчинив правопорушення, відповідальність за яке передбачена ч.2 ст.204-1 КУпАП.
Особа, що притягується до адміністративної відповідальності, ОСОБА_1 у судове засідання не зʼявився. Зі складеним з приводу виявленого адміністративного правопорушення протоколом про адміністративне правопорушення порушник ознайомився, йому було розʼяснено права, передбачені ст. 63 Конституції України, а також ст.268 КУпАП, повідомлено, що справу про адміністративне правопорушення буде розглянуто у строки, визначені статтею 277 КУпАП, про що зроблено відмітка та поставлено підпис особи, яка притягається до адміністративної відповідальності. Згідно з написаною власноручно розпискою 11 жовтня 2024 року, свою вину визнав.
Суд вважає за можливе провести розгляд справи без участі правопорушника, так як відповідно дост.17 Закону України «Про виконання рішень та застосування практики Європейського суду з прав людини», ч.1 ст.6 Конвенції про захист прав людини і основоположних свобод, право особи на справедливий і публічний розгляд його справи у продовж розумного строку кореспондується з обовʼязком добросовісно користуватися наданими законом процесуальними правами, утримуватись від дій, що зумовлюють затягування судового процесу, та вживати надані процесуальним законом заходи для скорочення періоду судового провадження (п. 35 рішення від 07.07.1989 р. Європейського суду з прав людини у справі «Юніон Еліментарія Сандерс проти Іспанії» (Alimentaria Sanders S.A. v. Spain).
Обовʼязок швидкого здійснення правосуддя покладається, в першу чергу, на відповідні державні судові органи. Розумність тривалості судового провадження оцінюється в залежності від обставин справи та з огляду на складність справи, поведінки сторін, предмету спору. Нездатність суду ефективно протидіяти недобросовісно створюваним учасниками справи перепонам для руху справи є порушенням ч.1 ст.6 даної Конвенції (§ 66 - 69 рішення Європейського суду з прав людини від 08.11.2005 р. у справі «Смірнова проти України»).
Згідно зі ст.268 КпАП України явка правопорушника у вказаній категорії справ не є обовʼязковою, тому суд вважає за можливе розглянути справу без його особистої участі.
Виходячи зі змісту статей 7, 254, 279 КУпАП розгляд справи про адміністративне правопорушення здійснюється лише щодо правопорушника та в межах протоколу про адміністративне правопорушення.
Статтею 7 КУпАП встановлено, що ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом.
Згідно з положеннями ст.9 КУпАП адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Тобто, законною підставою для накладення на конкретну особу адміністративного стягнення є достатні дані про вчинення цією особою правопорушення, за яке і накладається дане стягнення.
Склад адміністративного правопорушення включає в себе ознаки, які характеризують зовнішній прояв поведінки особи, його спрямованість та наслідки; ознаки, що характеризують правопорушника і його психічне ставлення до скоєного. Відповідно ознаки складу адміністративного правопорушення обʼєднуються у чотири групи (елементи): обʼєкт адміністративного правопорушення, обʼєктивна сторона адміністративного правопорушення, субʼєкт адміністративного правопорушення та субʼєктивна сторона адміністративного правопорушення. Всі зазначені елементи складу адміністративного правопорушення є обовʼязковими. Субʼєктивна сторона - відображає психічне ставлення особи до скоєного діяння і наслідків, що наступають в результаті цього діяння. Вина особи - є необхідним елементом субʼєктивної сторони.
Диспозиція частини 2 статті 204-1 КУпАП передбачає адміністративну відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті.
Обʼєктом цього правопорушення є суспільні відносини у сфері охорони державного кордону України.
Обʼєктивна сторона адміністративного правопорушення, передбаченого статті 204-1 КУпАП становлять такі альтернативні дії: 1) перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади; або 2) спроба такого перетинання.
Субʼєктивна сторона правопорушення характеризується наявністю прямого умислу.
Субʼєктом правопорушення може бути громадянин України, іноземець або особа без громадянства.
Тобто, склад адміністративного правопорушення, передбаченого ч.2 ст.204-1 КУпАП, в діях особи має місце за умови вчинення вказаною особою будь-яких активних дій, які б свідчили про спробу перетинання нею державного кордону України поза пунктом пропуску.
Згідно зі статтею 68 Конституції України кожен зобовʼязаний неухильно додержуватися Конституції України, законів України та не посягати на права і свободи, честь і гідність інших людей.
Частиною 1 статті 2 Закону України «Про порядок виїзду і вʼїзду в Україну громадян України» визначено, що документами, що дають право громадянину України на виїзд з України і вʼїзд в Україну, є: паспорт громадянина України для виїзду за кордон; дипломатичний паспорт України; службовий паспорт України; посвідчення особи моряка; посвідчення члена екіпажу; посвідчення особи на повернення в Україну (дає право на вʼїзд в Україну).
Статтею 3 даного Закону закріплено, що перетинання громадянами України державного кордону України здійснюється в пунктах пропуску через державний кордон України після предʼявлення одного з документів, зазначених у статті 2 цього Закону.
Правила перетинання державного кордону України громадянами України, затверджені Постановою Кабінету Міністрів України від 27 січня 1995 року № 57 (далі - Правила).
Відповідно до п.2 вказаних Правил, перетинання громадянами України державного кордону України здійснюється в пунктах пропуску через державний кордон та пунктах контролю, якщо інше не передбачено законом, за одним із таких документів, що дають право на виїзд з України і вʼїзд в Україну, в тому числі паспорт громадянина України.
Регулювання порядку здійснення права громадянами України на перетинання державного кордону здійснює Закон України «Про порядок виїзду з України і вʼїзду в Україну громадян України», відповідно до цього Закону Кабінетом Міністрів України встановлюються правила перетинання державного кордону громадянами України.
Згідно зі ст.3 Закону України «Про порядок виїзду з України і вʼїзду в Україну громадян України» перетинання державного кордону громадянами України здійснюється в пунктах пропуску через державний кордон України після предʼявлення одного з документів, зазначених у ст. 2 цього закону, а саме: паспорту громадянина України для виїзду за кордон.
Пункт 2 Правил, визначає, що перетинання громадянами України державного кордону України здійснюється за переліком документів що підтверджують громадянство України та надають право на виїзд та вʼїзд в Україну.
Частинами 1 та 2 статті 9 Закону України «Про державний кордон України» передбачено, що перетинання державного кордону України здійснюється на шляхах сполучення через державний кордон з додержанням встановленого порядку. Пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Частиною 3 статті 9 вказаного Закону визначено що, пункт пропуску через державний кордон України - це спеціально виділена територія на залізничних та автомобільних станціях, у морських і річкових портах, аеропортах (аеродромах) з комплексом будівель, споруд і технічних засобів, де здійснюються прикордонний, митний та інші види контролю і пропуск через державний кордон осіб, транспортних засобів, вантажів та іншого майна.
Відповідно до ст.12 Закону України «Про державний кордон України» пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України.
У звʼязку з військовою агресією Російської федерації проти України, на підставі пропозиції РНБО України, відповідно до ст.106 Конституції України, Закону України «Про правовий режим воєнного стану», Указом Президента України від 24.02.2022 року № 64/2022 «Про введення воєнного стану в Україні», затвердженого Законом України від 24.02.2022, в Україні введено воєнний стан. Указом Президента України № 69/2022 «Про загальну мобілізацію» було оголошено загальну мобілізацію, який було затверджено Законом України «Про затвердження Указу Президента України «Про загальну мобілізацію» від 03.03.2022 № 2105-IX. Відповідно до положень Законів України «Про військовий обовʼязок і військову службу», «Про мобілізаційну підготовку та мобілізацію» Правил перетинання державного кордону України, затверджених постановою Кабінету Міністрів України від 27 січня 1995 р. № 57 (зі змінами та доповненнями), у разі введення на території України надзвичайного або воєнного стану обмежено виїзд з України окремою категорією громадян. Зокрема, заборонено виїзд за межі України громадян України чоловічої статі віком від 18 до 60 років, за винятком осіб, які не підлягають призову на військову службу під час мобілізації. З 24.02.2022 року встановлено додаткові обмеження перетинання державного кордону України для окремих категорій осіб.
Згідно зі ст.1 Закону України «Про правовий режим воєнного стану» воєнний стан - це особливий правовий режим, що вводиться в Україні або в окремих її місцевостях у разі збройної агресії чи загрози нападу, небезпеки державній незалежності України, її територіальній цілісності та передбачає надання відповідним органам державної влади, військовому командуванню, військовим адміністраціям та органам місцевого самоврядування повноважень, необхідних для відвернення загрози, відсічі збройної агресії та забезпечення національної безпеки, усунення загрози небезпеки державній незалежності України, її територіальній цілісності, а також тимчасове, зумовлене загрозою, обмеження конституційних прав і свобод людини і громадянина та прав і законних інтересів юридичних осіб із зазначенням строку дії цих обмежень.
Положеннями ч.1, ч.2 ст.20 названого Закону - правовий статус та обмеження прав і свобод громадян та прав і законних інтересів юридичних осіб в умовах воєнного стану визначаються відповідно до Конституції України та цього Закону. В умовах воєнного стану не можуть бути обмежені права і свободи людини і громадянина, передбачені частиною другою статті 64 Конституції України.
Суд також приймає до уваги, що відповідно до Указу Президента України від 24 лютого 2022 року № 69/2022 в Україні запроваджено загальну мобілізацію, що передбачає здійснення визначених Законом України «Про правовий режим воєнного стану» заходів, зокрема, обмеження виїзду чоловіків 18-60 років за кордон.
За повідомленням Державної прикордонної служби України у звʼязку із введенням в Україні воєнного стану, тимчасово, обмежено виїзд з України окремою категорією громадян. Зокрема, заборонено виїзд за межі України громадян України чоловічої статі віком від 18 до 60 років.
Згідно протоколу про адміністративне правопорушення серії ПдРУ № 308045 від 11 жовтня 2024 року, особа, яка притягається до адміністративної відповідальності, ОСОБА_1 на відстані 20 м від лінії державного кордону України, на напрямку Міняйлівка (Україна) Волонтирь (Молдова) в районі прикордонного знаку № 0648/03 здійснив спробу незаконного перетину державного кордону України поза пунктом пропуску через державний кордон України, без дозволу відповідних органів влади.
Згідно зі ст. 245 КУпАП завданнями провадження в справах про адміністративні правопорушення є своєчасне, всебічне, повне та обʼєктивне зʼясування обставин кожної справи, вирішення її в точній відповідності з законом.
Відповідно до ст.280 КУпАП орган /посадова особа/ при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності, а також зʼясувати інші обставини, які мають значення для правильного вирішення справи.
Судом встановлено, що ОСОБА_1, ІНФОРМАЦІЯ_2, є громадянином України, що підтверджується паспортом громадянина України № НОМЕР_2, виданий 19 червня 2019 року Органом 5144.
Згідно з письмовими поясненнями ОСОБА_1 від 11 жовтня 2024 року, які містяться в матеріалах справи, останній пояснив, що він разом із ОСОБА_2, перебуваючи в стані алкогольного спʼяніння, під впливом алкоголю пішли вздовж лісосмуги та опинилися біля державного кордону. Були затримані працівниками прикордонної служби.
Факт вчинення ОСОБА_1 вищевказаного правопорушення підтверджується також протоколом про адміністративне правопорушення серій ПдРУ № 308045 від 11 жовтня 2024 року, зауважень щодо викладених у ньому обставин правопорушник не зазначив; рапортом інспектора прикордонної служби 3 категорії відділу прикордонної служби «ІНФОРМАЦІЯ_3» (тип В) ОСОБА_3 від 11 жовтня 2024 року, відповідно до якого в період з 11 години 00 хвилин 11 жовтня 2024 року по 19 годину 00 хвилин 11 жовтня 2024 року він перебував у прикордонному наряді «Пост спостереження». Під час несення служби о 12 годині 00 хвилин на околиці п. Фараонівка Білгород-Дністровського району Одеської області на відстані близько 20 м від п/зн № 0648/03 на напрямку Міняйлівка (Укр)-Волонтирь (РМ) було виявлено громадянина України ОСОБА_1, ІНФОРМАЦІЯ_2, який спільно з гр. України ОСОБА_2 здійснили спробу незаконного перетину ДКУ поза встановленими пунктами пропуску через ДКУ у складі групи осіб.
При цьому, судом також враховується те, що ОСОБА_1, дії працівників прикордонної служби щодо складання відносно нього протоколу про адміністративне правопорушення не оскаржував, доказів неправомірної поведінки останніх та доказів, які б спростовували фактичні дані, що містяться в протоколі про адміністративне правопорушення та додатках до нього, суду не скеровував.
Отже, досліджуючи наявні в матеріалах справи докази, суд приходить до обґрунтованого висновку, що вина ОСОБА_1 у вчиненні адміністративного правопорушення, передбаченого ч. 2 ст. 204-1 КУпАП, а саме: у спробі незаконного перетинання державного кордону України поза встановленими пунктами пропуску через державний кордон, вчинене групою осіб, доведена.
Жодних належних та допустимих доказів, які б викликали сумніви в обʼєктивності вищевказаних матеріалів, їх фальсифікації, стороною захисту не надано, не здобуто таких і в процесі судового розгляду.
Тому протокол складений щодо ОСОБА_1 за порушення вимог ч.2 ст.204-1 КУпАП повністю узгоджується дослідженими матеріалами справи та не свідчить про порушення при його складанні.
Згідно зі ст.23 КУпАП адміністративне стягнення є мірою відповідальності і застосовується з метою виховання особи, яка вчинила адміністративне правопорушення, в дусі додержання законів України, поваги до правил співжиття, а також запобігання вчиненню нових правопорушень як самим правопорушником так і іншими особами.
Відповідно до ст.33 КУпАП, при накладенні стягнення враховуються характер вчиненого правопорушення, особа порушника, ступінь його вини, майновий стан, обставини, що помʼякшують і обтяжують відповідальність.
Обставин, що помʼякшують чи обтяжують відповідальність за адміністративне правопорушення відповідно до статей 34 та 35 КУпАП, не встановлено.
Суд виходить не з принципу формального підходу до вирішення справи, а саме: з необхідності забезпечення судом уникнення порушень прав і свобод інших громадян, конституційного ладу України, прав і законних інтересів підприємств, установ і організацій, встановленого правопорядку, зміцнення законності, запобігання правопорушенням, виховання громадян у дусі точного і неухильного додержання Конституції законів України, поваги до прав, честі і гідності інших громадян, до правил співжиття, сумлінного виконання своїх обовʼязків, відповідальності перед суспільством, а тому притягнення ОСОБА_1 до адміністративної відповідальності є виправданим, оскільки його вина є встановленою згідно з критерієм її доведеності «поза розумним сумнівом», оскільки цього вимагають справжні інтереси суспільства, на охорону яких і направлені завдання Кодексу України про адміністративні правопорушення.
Розгляд справи про адміністративне правопорушення здійснюється на засадах рівності перед законом і органом (посадовою особою), який розглядає справу, всіх громадян незалежно від раси, кольору шкіри, політичних, релігійних та інших переконань, статі, етнічного та соціального походження, майнового стану, місця проживання, мови та інших обставин.
Ступінь вини правопорушника залежить від форми вини, з якою вчинено проступок.
Вчинення правопорушення умисно відрізняється від вчинення його з необережності.
В першому випадку ступінь вини порушника вищий. Деякі правопорушення може бути вчинено тільки умисно. В цих випадках для визначення ступеня вини порушника має значення вид умислу прямий чи непрямий.
Якщо проступок вчинено з прямим умислом, то ступінь вини порушника може підвищити наявність корисливого або іншого низького мотиву.
Майновий стан правопорушника враховується при застосуванні адміністративних стягнень: штрафу, конфіскації, позбавлення спеціального права (в разі застосування позбавлення права керування транспортним засобом щодо професійного водія). При цьому враховується не тільки розмір заробітної плати особи, а й всі інші види її прибутку, який підлягає оподаткуванню, а також наявність або відсутність у неї утриманців.
Таким чином, вирішуючи питання про накладення стягнення за адміністративне правопорушення, суд відповідно до статті 33 КУпАП враховує характер вчиненого правопорушення, особу, яка притягується до адміністративної відповідальності, ступінь його вини, майновий стан, приймаючи до уваги відсутність обставин, що обтяжують чи помʼякшують адміністративну відповідальність, суд вважає за необхідне застосувати до ОСОБА_1 адміністративне стягнення у виді штрафу, в межах санкції ч.2 ст.204-1 КУпАП, без конфіскації знарядь і засобів вчинення правопорушення, оскільки такі відсутні, що відповідає меті його виправлення, є необхідним й достатнім для виховання особи, яка вчинила адміністративне правопорушення в дусі додержання законів України, поваги до правил співжиття, а також запобіганню вчиненню правопорушень як самим правопорушником, так і іншими особами.
Визначений вид покарання за своєю мірою відповідає завданню та меті накладення адміністративного стягнення і є необхідним й достатнім для виховання особи, яка вчинила адміністративне правопорушення в дусі додержання законів України, поваги до правил співжиття, а також запобіганню вчиненню правопорушень як самим правопорушником, так і іншими особами.
Згідно з вимогами ст. 40-1 КУпАП судовий збір у провадженні по справі про адміністративне правопорушення у разі винесення судом (суддею) постанови про накладення адміністративного стягнення сплачується особою, на яку накладено таке стягнення.
Оскільки, особу, що притягається до адміністративної відповідальності, тобто ОСОБА_1 визнано винним у вчиненні вищевказаного адміністративного правопорушення, то вважаю за необхідне стягнути з останнього судовий збір у розмірі 0,2 розміру прожиткового мінімуму для працездатних осіб, що становить 605,60 грн.
Керуючись частиною 2 статті 204-1, статтями 33, 34, 35, 40-1, 283, 284 КУпАП, ст.4 Закону України «Про судовий збір», суддя
ПОСТАНОВИВ:
Визнати ОСОБА_1 винним у вчиненні адміністративного правопорушення, передбаченого частиною 2 статті 204-1 Кодексу України про адміністративні правопорушення.
Призначити ОСОБА_1 адміністративне стягнення у виді штрафу в розмірі пʼятисот неоподатковуваних мінімумів доходів громадян, що становить 8500 (вісім тисяч пʼятсот) гривень, без конфіскації знарядь і засобів вчинення правопорушення.
Стягнення проводити на користь держави на розрахунковий рахунок №UA978999980313030106000015722, код за ЄДРПОУ отримувача - 37607526, отримувач коштів - ГУК в Одеській області/смт Сарата/21081100, банк отримувача - Казначейство України (ЕАП), вид платежу: адміністративні штрафи та інші санкції.
Розʼяснити правопорушнику, що у разі несплати штрафу в установлений ст. 307 КУпАП строк, постанова буде надіслана для примусового виконання до відділу державної виконавчої служби за місцем його проживання. У порядку примусового виконання постанови про стягнення штрафу за вчинення адміністративного правопорушення відповідно до вимог ст. 308 КУпАП з порушника стягується подвійний розмір штрафу, визначеного у відповідній статті цього Кодексу; витрати на облік зазначених правопорушень.
Стягнути з ОСОБА_1 судовий збір на користь держави в розмірі 605 (шістсот пʼять) гривень 60 коп. Судовий збір перераховувати на рахунку №UA908999980313111256000026001, код отримувача (код за ЄДРПОУ) - 37993783, банк отримувача Казначейство України (ЕАП), отримувач коштів - ГУК у м. Києві (м. Київ) 22030106, призначення платежу стягнення судового збору на користь держави.
З текстом рішення можна ознайомитись в Єдиному державному реєстрі судових рішень за посиланням http://reyestr.court.gov.ua
Постанова може бути оскаржена протягом десяти днів з дня винесення постанови до Одеського апеляційного суду через Саратський районний суд Одеської області
Постанова набирає законної сили після закінчення строку подання апеляційної скарги чи протесту прокурора. Постанова набирає законної сили після закінчення строку подання апеляційної скарги чи протесту прокурора.
Суддя В. С. Миргород
=== ENTITIES ===
1:10    CASE_NUMBER        513/1356/24
3:1     COURT_RAYON        Саратський
3:25    COURT_OBLAST       Одеської
6:1     HEARING_DATE       05 грудня 2024
6:27    COURT_RAYON        Саратського
6:54    COURT_OBLAST       Одеської
6:160   VPS                ІНФОРМАЦІЯ_1
7:37    BIRTH_SETTL        Міняйлівка
7:48    BIRTH_RAYON        Саратського
7:67    BIRTH_OBLAST       Одеської
7:132   CITIZEN            України
7:175   PASSPORT           України
10:1    ARR_DATE           11 жовтня 2024
10:23   ARR_TIME           12 годині 00 хвилин
10:55   SETTL_FROM         Міняйлівка
10:67   SETTL_CNTRY        Україна
10:76   SETTL_TO           Волонтирь
10:87   SETTL_CNTRY        Молдова
10:96   DIST               20 м
10:163  ZNAK               0648/03
10:194  GUARD              Пост спостереження
10:240  CITIZEN            України
32:314  PASSPORT           України
42:59   PROTOCOL           ПдРУ № 308045
42:77   PROTO_DATE         11 жовтня 2024
42:180  DIST               20 м
42:235  SETTL_FROM         Міняйлівка
42:247  SETTL_CNTRY        Україна
42:256  SETTL_TO           Волонтирь
42:267  SETTL_CNTRY        Молдова
42:307  ZNAK               0648/03
45:61   CITIZEN            України
45:111  PASSPORT           України
47:126  PROTOCOL           ПдРУ № 308045
47:144  PROTO_DATE         11 жовтня 2024
47:316  VPS                ІНФОРМАЦІЯ_3
47:523  GUARD              Пост спостереження
47:589  ARR_PLACE          на околиці
47:603  ARR_SETTL          Фараонівка
47:614  ARR_RAYON          Білгород-Дністровського
47:645  ARR_OBLAST         Одеської
47:682  DIST               20 м
47:698  ZNAK               0648/03
47:718  SETTL_FROM         Міняйлівка
47:746  SETTL_CNTRY        РМ
47:776  CITIZEN            України
47:826  CITIZEN            України
69:53   RESOLUTION         штрафу
69:138  FINE               8500

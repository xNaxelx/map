25.11.2024
Справа № 721/1029/24
Провадження № 3/721/642/2024
ПОСТАНОВА
Іменем України
Суддя Путильського районного суду Чернівецької області Стефанко У. Д., розглянувши у відкритому судовому засіданні смт. Путила матеріали справи про адміністративне правопорушення за ч. 2 ст. 204-1 КУпАП, які надійшли з відділу прикордонної служби " ІНФОРМАЦІЯ_1 " ІНФОРМАЦІЯ_2 відносно ОСОБА_1 ІНФОРМАЦІЯ_3, який проживає за адресою: АДРЕСА_1,-
УСТАНОВИВ:
23.10.2024 року о 14 год. 35 хв прикордонним нарядом "Контрольний пост" був виявлений ОСОБА_1 в групі осіб спільно з ОСОБА_2 на напрямку 648 прикордонного знаку на відстані 5 км до лінії державного кордону на території Селятинської ОТГ Вижницького району Чернівецької на ділянці відповідальності ВПС " ІНФОРМАЦІЯ_1 " під час спроби незаконного перетинання державного кордону України поза встановленими пунктами пропуску через державний кордон України. Своїми діями ОСОБА_1 порушив вимоги ст.ст. 9, 12 ЗУ України «Про державний кордон України» та вчинив адміністративне правопорушення, відповідальність за яке передбачена ч. 2 ст. 204-1 КУпАП.
В судове засідання ОСОБА_1 не зʼявився, хоча належним чином повідомлений про день, місце та час розгляду справи, але причин неявки суду не повідомив, заяв, клопотань щодо відкладення розгляду справи до суду не надав. Однак слід урахувати, що вказана особа була належним чином повідомленою, зокрема відповідно до положень ст. 268, 277-2 КУпАП України. При цьому, на думку суду, учасник справи, який задіяний в її розгляді, зобовʼязаний з розумним інтервалом часу цікавитись провадженням у його справі, добросовісно користуватись належними процесуальними правами та неухильно виконувати процесуальні обовʼязки. Ці висновки дають підстави для розгляду справи у відсутність ОСОБА_1.
Вивчивши матеріали справи, суд вважає, що справа підлягає закриттю на підставі п. 1 ст. 247 КУпАП - за відсутністю події і складу адміністративного правопорушення, при цьому суд виходить з наступного:
Відповідно до вимог ст. ст. 245, 251, 252, 280 КУпАП суд зобовʼязаний повно, всебічно та обʼєктивно зʼясувати всі обставини справи, встановити чи було вчинено адміністративне правопорушення та чи винна особа у його вчиненні, дослідити наявні у справі докази, дати їм належну правову оцінку і в залежності від встановленого, прийняти мотивоване законне рішення.
Частиною 2 ст. 204-1 КУпАП передбачено відповідальність за перетинання або спробу перетинання державного кордону України, в тому числі групою осіб, будь-яким способом поза пунктами пропуску через державний кордон України.
Обʼєктом цього правопорушення є суспільні відносини у сфері охорони державного кордону України.
Обʼєктивна сторона правопорушення, полягає у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади. Відповідно до вимог Закону України «Про державний кордон України», перетинання державного кордону України здійснюється на шляхах сполучення через державний кордон з додержанням встановленого порядку.
Відповідно до вимог Закону України «Про державний кордон України» перетинання державного кордону України здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України. Пункт пропуску через державний кордон України - це спеціально виділена територія на залізничних та автомобільних станціях, у морських і річкових портах, аеропортах (аеродромах) з комплексом будівель, споруд і технічних засобів, де здійснюються прикордонний, митний та інші види контролю і пропуск через державний кордон осіб, транспортних засобів, вантажів та іншого майна. Порушенням державного кордону України є також перетинання його будь-якими технічними або іншими засобами без відповідного на те дозволу чи з порушенням встановленого порядку.
Субʼєктивна сторона правопорушення характеризується наявністю прямого умислу.
Субʼєктом правопорушення може бути громадянин України, іноземець або особа без громадянства.
Як вбачається з протоколу про адміністративне правопорушення ЗхРУ № 329644 від 23.10.2024 року, ОСОБА_1 ставиться в провину те, що він 23.10.2024 року о 14 год. 35 хв прикордонним нарядом "Контрольний пост" був виявлений спільно з ОСОБА_2 на напрямку 648 прикордонного знаку на відстані 5 км до лінії державного кордону на території Селятинської ОТГ Вижницького району Чернівецької на ділянці відповідальності ВПС " ІНФОРМАЦІЯ_1 " під час спроби незаконного перетинання державного кордону України поза встановленими пунктами пропуску через державний кордон України.
З письмових пояснень ОСОБА_1 наявних у матеріалах справи вбачається, що останній 23.10.2024 року їхав в с. Шепіт, був зупинений прикордонною службою з метою перевірки документів та поінформований про правила перебування у військовий час в прикордонному районі, зокрема про необхідність мати дозвіл на перебування у прикордонній смузі, зобовʼязався у майбутньому проїжджати прикордонну смугу з відповідними документами.
У клопотанні до Путильського районного суду щодо розгляду справи у його відсутність та визнання вини, не вказано у чому саме ОСОБА_1 визнає себе винним, а відтак таке не є належним та допустимим доказом на підтвердження його вини саме за інкримінованим правопорушенням з огляду на його письмові пояснення.
Будь-яких інших переконливих доказів матеріали справи не містять, факт незаконного перетинання кордону ОСОБА_1 не зафіксовано, також не доведено, що в останнього був умисел на спробу перетинання Державного кордону.
Крім того в матеріалах справи відсутні пояснення ОСОБА_3, який згідно протоколу про адміністративне правопорушення вчинив правопорушення спільно із ОСОБА_1, якому інкриміновано вчинення адміністративного правопорушення, передбаченого ч. 2 ст. 204-1 КУпАП - спроба перетинання державного кордону України будь-яким способом поза пунктами пропуску через державний кордон України, вчинене групою осіб.
У відповідності до вимог ст. 251 КУпАП, обовʼязок щодо збирання доказів покладається на осіб, уповноважених на складання протоколів про адміністративні правопорушення.
Суд не уповноважений перекладати цей обовʼязок на себе.
Враховуючи викладене, судом встановлено, що у діях ОСОБА_1 відсутні обʼєктивна та субʼєктивна сторони складу адміністративного правопорушення, тобто відсутні правові підстави притягнення до відповідальності за ч. 2 ст. 204-1 КУпАП, неможливо встановити наявність складу вказаного адміністративного правопорушення, та як із фабули викладеної у протоколі про адміністративне правопорушення це не видається можливим.
Згідно ст. 129 Конституції України, однією з основних засад судочинства, є забезпечення доведеності вини.
Рішенням Конституційного Суду України від 26 травня 2015 року № 5-рп/2015 щодо офіційного тлумачення положення частини першої статті 276 Кодексу України про адміністративні правопорушення визначено, що у наведених положеннях Кодексу визначено систему правових механізмів щодо забезпечення дотримання прав особи, яка притягається до адміністративної відповідальності, на стадії розгляду уповноваженим органом (посадовою особою) справи про адміністративне правопорушення, зокрема, з метою запобігти безпідставному притягненню такої особи до відповідальності.
Статтею 62 ч. 3 Конституції України встановлено, обвинувачення не може ґрунтуватись на доказах, одержаних незаконним шляхом, а також на припущеннях. Усі сумніви щодо доведеності вини особи тлумачаться на її користь.
Згідно п. 1 ст. 247 КУпАП провадження в справі про адміністративне правопорушення не може бути розпочато, а розпочате підлягає закриттю за відсутністю події і складу адміністративного правопорушення.
На підставі наведеного та керуючись ч. 2 ст. 204-1, ст. 247 КУпАП, суд,-
ПОСТАНОВИВ:
Провадження у справі про адміністративне правопорушення відносно ОСОБА_1 за ч. 2 ст. 204-1 КУпАП закрити на підставі п. 1 ч. 1 ст. 247 КУпАП.
Постанова може бути оскаржена до Чернівецького апеляційного суду через Путильський районний суд Чернівецької області протягом десяти днів з дня винесення постанови.
Суддя Уляна СТЕФАНКО
=== ENTITIES ===
1:1     HEARING_DATE       25.11.2024
2:10    CASE_NUMBER        721/1029/24
6:7     COURT_RAYON        Путильського
6:35    COURT_OBLAST       Чернівецької
6:250   VPS                ІНФОРМАЦІЯ_1
8:1     ARR_DATE           23.10.2024
8:19    ARR_TIME           14 год. 35 хв
8:55    GUARD              Контрольний пост
8:138   ZNAK               648
8:174   DIST               5 км
8:220   ARR_GROMADA        Селятинської
8:237   ARR_RAYON          Вижницького
8:256   ARR_OBLAST         Чернівецької
8:303   VPS                ІНФОРМАЦІЯ_1
18:62   PROTOCOL           ЗхРУ № 329644
18:80   PROTO_DATE         23.10.2024
18:136  ARR_DATE           23.10.2024
18:154  ARR_TIME           14 год. 35 хв
18:190  GUARD              Контрольний пост
18:252  ZNAK               648
18:288  DIST               5 км
18:334  ARR_GROMADA        Селятинської
18:351  ARR_RAYON          Вижницького
18:370  ARR_OBLAST         Чернівецької
18:417  VPS                ІНФОРМАЦІЯ_1
19:108  ARR_SETTL          Шепіт
32:98   RESOLUTION         закрити

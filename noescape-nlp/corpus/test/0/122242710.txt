Єдиний унікальний номер 719/680/24
Номер провадження 3/719/418/24
ПОСТАНОВА
ІМЕНЕМ УКРАЇНИ
10 жовтня 2024 року м. Новодністровськ
Суддя Новодністровського міського суду Чернівецької області Вербіцька М. В., розглянувши матеріали про адміністративні правопорушення, які надійшли з Відділу прикордонної служби «ІНФОРМАЦІЯ_1» ІНФОРМАЦІЯ_2, про притягнення до адміністративної відповідальності ОСОБА_1, ІНФОРМАЦІЯ_3, громадянина України, який зареєстрований та проживає за адресою: АДРЕСА_1,
за ознаками правопорушення, передбаченого ч. 2 ст. 204-1 Кодексу України про адміністративні правопорушення,
ВСТАНОВИЛА:
Із протоколу про адміністративне правопорушення серії ЗхРУ № 153998 від 30.09.2024 року, вбачається, що 30 вересня 2024 року о 21 год. 50 хв. був виявлений та затриманий ОСОБА_1 прикордонним нарядом «Контрольний пост» у контрольованому прикордонному районі на відстані 15 км до лінії державного кордону в адміністративних межах населеного пункту Новодністровськ Дністровського району Чернівецької області, який у складі групи з громадянином ОСОБА_2 вчинив спробу незаконного перетинання державного кордону з України у Республіку Молдова поза пунктами пропуску через державний кордон України. Своїми діями гр. ОСОБА_1 порушив вимоги ст. 9,12 Закону України «Про державний кордон України» від 04.11.1991 року, тобто вчинив адміністративне правопорушення, відповідальність за яке передбачена ч. 2 ст.204-1 КУпАП.
Розгляд справи здійснювався за відсутності ОСОБА_1, який до суду не зʼявився, однак про дату, час та місце судового засідання був повідомлений належним чином, позаяк 30 вересня 2024 року був ознайомлений із змістом протоколу, у якому були визначені місце, час та дата судового засідання, про що підписався на протоколі власноручно.
Крім того, ОСОБА_1 у клопотанні від 30.09.2024 просив суд розглядати справу про адміністративне правопорушення за ч. 2 ст. 204-1 КУпАП без його участі, підтвердив, що йому відомі час, дата та місце розгляду справи.
Приписами ст. 268 КУпАП не передбачено обовʼязкову участь особи при розгляді справи про притягнення до адміністративної відповідальності за ч. 2 ст. 204-1 КУпАП. За таких обставин, враховуючи, що ОСОБА_1 належним чином повідомлений про дату, час та місце розгляду справи, докази поважності причин неприбуття в судове засідання суду не надав, ураховуючи принцип судочинства, яким визнано пріоритет публічного інтересу над приватним, суд визнав за можливе провести розгляд справи за відсутності особи, яка притягається до адміністративної відповідальності.
Суддя, дослідивши докази, дійшла таких висновків.
Відповідно до ч. 1, 4 ст. 22 Закону України «Про державний кордон України», п. 2 Положення про прикордонний режим, затвердженого постановою Кабінету Міністрів України від 27.07.1998 р. № 1147 (надалі - Положення), з метою забезпечення на державному кордоні України належного порядку Кабінетом Міністрів України встановлюється прикордонна смуга, а також можуть установлюватися контрольовані прикордонні райони. Так, контрольовані прикордонні райони встановлюються, як правило, в межах території району, міста, селища, сільради, прилеглої до державного кордону України або до узбережжя моря, що охороняється органами Державної прикордонної служби України. До контрольованого прикордонного району включаються також територіальне море України, внутрішні води України і частина вод прикордонних річок, озер та інших водойм України і розташовані в цих водах острови.
У п. 11 Положення передбачено, що з метою виявлення порушень законодавства з прикордонних питань, виконання завдань, повʼязаних з боротьбою з організованою злочинністю та незаконною міграцією у межах прикордонної смуги і контрольованого прикордонного району, уповноважені особи Державної прикордонної служби та органів Національної поліції, а також члени громадських формувань з охорони громадського порядку і державного кордону мають право відповідно до Законів України «Про Державну прикордонну службу України» та «Про дорожній рух» у разі потреби зупиняти та оглядати транспортні засоби.
У ч. 2 ст. 204-1 КУпАП передбачена відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади, вчинене групою осіб або особою, яку протягом року було піддано адміністративному стягненню за одне з порушень.
Диспозиція статті 204-1 КУпАП має бланкетний характер, у звʼязку з чим для встановлення складу адміністративного правопорушення необхідно також керуватись положеннями Закону України «Про державний кордон України», відповідно до ч. 3 ст. 9 якого пункт пропуску через державний кордон України - це спеціально виділена територія на залізничних та автомобільних станціях, автомобільних і пішохідних шляхах, в аеропортах (аеродромах), морських і річкових портах, включаючи частину їх акваторії (захищена повністю або частково огороджувальними гідротехнічними спорудами чи обʼєктами природного походження), з комплексом будівель, споруд і технічних засобів, на якій здійснюються прикордонний, митний контроль, інші види контролю і пропуск через державний кордон України осіб, транспортних засобів, вантажів та іншого майна. Положення про пункти пропуску через державний кордон України затверджується Кабінетом Міністрів України.
У ч. 1, 2 ст. 9 Закону України «Про державний кордон України» визначено, що перетинання державного кордону України здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Випадки, коли дозволено перетин державного кордону України поза пунктами пропуску, визначені ч. 3 ст. 5 Закону України «Про прикордонний контроль».
Згідно зі ст. 12 Закону України «Про державний кордон України» пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України.
Не є порушеннями правил перетинання державного кордону України відповідно до ч. 9 ст. 9 Закону України «Про державний кордон України» вимушене перетинання державного кордону особами, транспортними засобами на суші, заходження іноземних невійськових суден і військових кораблів у територіальне море та внутрішні води України, вимушений вліт повітряних суден та інших літальних апаратів, вчинені в стані крайньої необхідності, а також за інших вимушених обставин.
У своїх письмових поясненнях ОСОБА_1 свою вину визнав повністю.
Зокрема, він пояснив таке, що намагався перетнути кордон України шляхом виїзду до Румунії, почавши свій шлях з населеного пункту Виженка.
Інших пояснень по суті вчиненого особа, яка притягається до адміністративної відповідальності, не подавав.
Вина ОСОБА_1 у вчиненні адміністративного правопорушення, передбаченого ч. 2 ст. 204-1 КУпАП, підтверджується матеріалами справи, а саме: протоколом про адміністративне правопорушення серії ЗхРУ № 153998 від 30.09.2024, протоколом про адміністративне затримання від 30.09.2024, письмовими поясненнями ОСОБА_1 від 30.09.2024, рапортом інспектора прикордонної служби 3-ї категорії 3-ї групи паспортного контролю 1-го відділення інспекторів прикордонної служби відділу прикордонної служби «ІНФОРМАЦІЯ_4» сержанта ОСОБА_3 від 30.09.2024.
Так, сержант І. Голобурда у рапорті вказав, що 30 вересня 2024 р. близько 21 год. 50 хв. були виявлено та зупинено транспортний засіб в якому перебували громадяни України ОСОБА_1 та ОСОБА_2, які прямували у бік державного кордону з метою подальшого незаконного перетнути його поза пунктами пропуску через державний кордон України.
Зважаючи на наявні у матеріалах справи письмові пояснення, у тому числі визнання вини щодо наявності мети незаконного перетину державного кордону самим ОСОБА_1, та інші письмові докази, оцінивши їх в сукупності, суд дійшов висновку, що у діях ОСОБА_1 наявний склад адміністративного правопорушення, передбаченого ч. 2 ст. 204-1 КУпАП, у звʼязку з чим за скоєне він повинен нести відповідальність.
Обставин, що помʼякшують чи обтяжують відповідальність винного, не встановлено. Майнова шкода, вчиненим адміністративним правопорушенням, не заподіяна.
Враховуючи вищенаведене, характер вчиненого правопорушення, особу порушника, його поведінку до та після вчинення адміністративного правопорушення, ступінь його вини, майновий стан, відсутність обставин, що помʼякшують чи обтяжують відповідальність винного, відсутність майнової шкоди, вважаю, що до ОСОБА_1 слід застосувати адміністративне стягнення у вигляді штрафу у межах санкції ч. 2 ст. 204-1 КУпАП, позаяк такий вид адміністративного стягнення буде достатнім для виправлення та попередження вчинення ним нових правопорушень.
На підставі ч. 2 ст. 204-1 КУпАП та керуючись ст. 7, 27, 33-35, 38, 40-1, 221, 245, 251-252, 256, 276-277, 280, 283-285, 294, 299, 300, 303, 307-308 КУпАП, суддя
ПОСТАНОВИЛА:
Визнати ОСОБА_1, ІНФОРМАЦІЯ_3, громадянина України, який зареєстрований та проживає за адресою: АДРЕСА_1, винним у вчиненні адміністративного правопорушення, передбаченого ч. 2 ст. 204-1 Кодексу України про адміністративні правопорушення, та накласти на нього адміністративне стягнення у вигляді штрафу у розмірі пʼятисот неоподатковуваних мінімумів доходів громадян, що становить 8 500,00 грн. (вісім тисяч пʼятсот гривень 00 копійок).
Стягнути з ОСОБА_1, ІНФОРМАЦІЯ_3, громадянина України, який зареєстрований та проживає за адресою: АДРЕСА_1, судовий збір у розмірі 0,2 розміру прожиткового мінімуму на одну працездатну особу, що становить 605,60 грн. (шістсот пʼять гривень 60 копійок) на користь держави.
Постанова судді у справах про адміністративне правопорушення набирає законної сили після закінчення строку подання апеляційної скарги.
Постанова судді у справі про адміністративне правопорушення може бути оскаржена до Чернівецького апеляційного суду через Новодністровський міський суд Чернівецької області протягом десяти днів з дня винесення постанови особою, яку притягнуто до адміністративної відповідальності, її законним представником, захисником, потерпілим, його представником, а також прокурором у випадках, передбачених ч. 5 ст. 7 та ч. 1 ст. 287 КУпАП.
Апеляційна скарга, подана після закінчення цього строку, повертається апеляційним судом особі, яка її подала, якщо вона не заявляє клопотання про поновлення цього строку, а також якщо у поновленні строку відмовлено.
Штраф має бути сплачений порушником не пізніш як через пʼятнадцять днів з дня вручення йому постанови про накладення штрафу, а в разі оскарження такої постанови - не пізніш як через пʼятнадцять днів з дня повідомлення про залишення скарги без задоволення.
Штраф, накладений за вчинення адміністративного правопорушення, вноситься порушником в установу банку України.
У разі несплати правопорушником штрафу у строк, установлений ч. 1 ст. 307 КУпАП, постанова про накладення штрафу надсилається для примусового виконання до органу державної виконавчої служби за місцем проживання порушника, роботи або за місцезнаходженням його майна в порядку, встановленому законом.
У порядку примусового виконання постанови про стягнення штрафу за вчинення адміністративного правопорушення з правопорушника стягується: подвійний розмір штрафу, визначеного у відповідній статті цього Кодексу та зазначеного у постанові про стягнення штрафу; витрати на облік зазначених правопорушень. Розмір витрат на облік правопорушень визначається Кабінетом Міністрів України.
Строк звернення постанови про накладення адміністративного стягнення до виконання протягом трьох місяців з дня винесення такої постанови. В разі оскарження постанови перебіг строку давності зупиняється до розгляду скарги. У разі відстрочки виконання постанови перебіг строку давності зупиняється до закінчення строку відстрочки.
Суддя: Марʼяна ВЕРБІЦЬКА
=== ENTITIES ===
1:25    CASE_NUMBER        719/680/24
5:1     HEARING_DATE       10 жовтня 2024
6:7     COURT_RAYON        Новодністровського
6:40    COURT_OBLAST       Чернівецької
6:180   VPS                ІНФОРМАЦІЯ_1
6:296   CITIZEN            України
9:55    PROTOCOL           ЗхРУ № 153998
9:73    PROTO_DATE         30.09.2024
9:105   ARR_DATE           30 вересня 2024
9:128   ARR_TIME           21 год. 50 хв.
9:201   GUARD              Контрольний пост
9:270   DIST               15 км
9:347   ARR_SETTL          Новодністровськ
9:363   ARR_RAYON          Дністровського
9:385   ARR_OBLAST         Чернівецької
9:519   BORDER_CNTRY       Республіку Молдова
23:83   BORDER_CNTRY       Румунії
23:130  ARR_SETTL          Виженка
25:191  PROTOCOL           ЗхРУ № 153998
25:209  PROTO_DATE         30.09.2024
25:267  DET_DATE           30.09.2024
25:488  VPS                ІНФОРМАЦІЯ_4
26:75   ARR_TIME           21 год. 50 хв.
32:44   CITIZEN            України
32:297  RESOLUTION         штрафу
32:382  FINE               8 500,00
33:47   CITIZEN            України

21.11.2024
Справа № 721/820/24
Провадження № 3/721/526/2024
ПОСТАНОВА
Іменем України
Суддя Путильського районного суду Чернівецької області Стефанко У. Д., розглянувши питання виправлення описки в постанові суду від 16.09.2024 року у справі № 721/820/24, -
УСТАНОВИВ:
У провадженні Путильського районного суду Чернівецької області знаходилася справа 721/820/24 про адміністративне правопорушення відносно ОСОБА_1 за ч. 2 ст. 204-1 КУпАП.
Постановою Путильського районного суду Чернівецької області від 16.09.2024 року ОСОБА_1 визнано винуватим у скоєнні адміністративного правопорушення передбаченого ч. 2 ст. 204-1 КУпАП та призначено адміністративне стягнення у виді штрафу.
Під час виготовлення вказаної постанови помилково зазначено адресу місця проживання ОСОБА_1 м. Київ,замість правильної - м. Українка, Київської області.
Оскільки положення Кодексу України про адміністративні правопорушення не регулюють порядок виправлення описки в постанові суду, виникла необхідність в застосуванні принципу аналогії найбільш близької галузі права кримінального процесуального права та при вирішенні питання про виправлення описки керуватися ст. 379 КПК України.
Згідно з ч. 1 ст. 379 КПК України, суд за власною ініціативою або за заявою сторін провадження чи іншої заінтересованої особи має право виправити допущені в судовому рішенні описки чи очевидні арифметичні помилки незалежно від того, набрало судове рішення законної сили чи ні. Виправленню підлягають лише ті описки, які мають істотний характер.
Описка - це зроблена судом механічна (мимовільна, випадкова) граматична помилка в рішенні, яка допущена під час його письмово-вербального викладу (помилка у правописі, у розділових знаках тощо).
Також, під описками слід розуміти, неправильне написання слів. Виправленню підлягають лише ті описки, які мають істотний характер. До таких належать написання прізвищ та імен, адрес, зазначення дат та строків.
Вивчивши матеріали справи про адміністративне правопорушення, постанову суду, із яких вбачається, що судом допущена описка, через що можуть виникнути сумніви та протиріччя при виконанні постанови, суд приходить до висновку, що допущена описка є очевидною, ураховуючи, що виправлення описки не тягне за собою зміну змісту постанови суду по суті, не погіршує становище особи, яка притягується до адміністративної відповідальності, суд вважає необхідним виправити описку.
Керуючись статтями 245, 283-285, 304 КУпАП та 379 КПК України, суд
ПОСТАНОВИВ:
Виправити описку у постанові Путильського районного суду Чернівецької області від 16.09.2024 року справа № 721/820/24, а саме вважати правильною адресу місця проживання ОСОБА_1 АДРЕСА_1.
Постанова оскарженню не підлягає.
Суддя Уляна СТЕФАНКО
=== ENTITIES ===
1:1     HEARING_DATE       21.11.2024
2:10    CASE_NUMBER        721/820/24
6:7     COURT_RAYON        Путильського
6:35    COURT_OBLAST       Чернівецької
6:159   CASE_NUMBER        721/820/24
8:15    COURT_RAYON        Путильського
8:43    COURT_OBLAST       Чернівецької
18:1    RESOLUTION         Виправити
18:108  CASE_NUMBER        721/820/24

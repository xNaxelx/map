Справа № 305/3580/24
Номер провадження 3/305/2481/24
ПОСТАНОВА
Іменем України
25.10.2024 м. Рахів
Суддя Рахівського районного суду Закарпатської області Ластовичак Віктор Юрійович, розглянувши матеріали про притягнення до адміністративної відповідальності
ОСОБА_1, ІНФОРМАЦІЯ_1, громадянина України, мешканця АДРЕСА_1,
за ч. 2 ст. 204-1 Кодексу України про адміністративні правопорушення,
встановив:
До Рахівського районного суду 09.10.2024 надійшли матеріали про адміністративне правопорушення, складені відділом прикордонної служби «ІНФОРМАЦІЯ_2» (тип В) ІНФОРМАЦІЯ_3, про притягнення до адміністративної відповідальності ОСОБА_1, а саме протокол від 09.10.2024 серії ЗхРУ № 251375 про адміністративне правопорушення за ознаками ч. 2 ст. 204-1 КУпАП, з додатками.
Як вбачається із протоколу, 16.08.2024 о 02:10 год прикордонним нарядом «Контрольний пост» у контрольованому прикордонному районі на напрямку прикордонного знаку № 413, поблизу заліз населеного пункту Лазещина (територія Ясінянської селищної громади Рахівського району Закарпатської області) було виявлено та затримано ОСОБА_1, який спільно з ОСОБА_2, ОСОБА_3, ОСОБА_4 та ОСОБА_5 здійснив спробу незаконного перетинання державного кордону з України до Румунії поза встановленими пунктами пропуску через державний кордон України у складі групи осіб, чим порушив вимоги статей 9, 12 Закону України «Про державний кордон України».
В судове засідання ОСОБА_1 не зʼявився, про день, час та місце розгляду справи повідомлявся шляхом надсилання смс-повідомлення про виклик до суду на номер телефону, при цьому у матеріалах справи міститься письмова заява, у якій в разі відсутності просить справу розглянути без його участі.
Разом з тим, на електронну пошту суду 15.10.2024 надійшла заява ОСОБА_1, у якій просить надати йому можливість доєднатися до засідання дистанційно, в онлайн форматі, у разі відсутності такого варіанту, просив розглянути справу без його участі у звʼязку з віддаленим місцем перебування та скрутним матеріальним становищем.
Враховуючи, що ч. 2 ст. 268 КУпАП у даному випадку не передбачено обовʼязкової присутності особи, яка притягається до адміністративної відповідальності, строки розгляду є обмеженими, суддя розглядає справу у відсутності такої особи, оскільки її можливо вирішити за наявними доказами.
Вивчивши матеріали справи, суддя приходить до висновку, що у діях ОСОБА_1 відсутній склад адміністративного правопорушення, передбаченого ч. 2 ст. 204-1 КУпАП, виходячи з такого.
Відповідно до вимог ст. 280 КУпАП, при розгляді справи про адміністративне правопорушення насамперед необхідно зʼясувати чи було вчинено адміністративне правопорушення і чи винна дана особа в його вчиненні.
Згідно зі ст. 251 КУпАП доказами в справі про адміністративне правопорушення є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненнями особи, яка притягається до адміністративної відповідальності, потерпілого, свідків, висновком експерта, речовими доказами, протоколом про вилучення речей і документів, а також іншими документами.
Як визначено ст. 252 КУпАП, орган (посадова особа) оцінює докази за своїм внутрішнім переконанням, що грунтується на всебічному, повному і обʼєктивному дослідженні всіх обставин справи в їх сукупності, керуючись законом і правосвідомістю.
У даному випадку до протоколу про адміністративне правопорушення додано протокол про адміністративне затримання ОСОБА_1 від 16.08.2024, яким стверджено тільки сам факт затримання, пояснення, копію паспорта і довідку про затримання, яка містить припущення.
Доказів, із яких особа, що складала протокол, дійшла до висновку про наявність ознак правопорушення, матеріали не містять.
У власноручно написаних поясненнях ОСОБА_1 ствердив, що перебував у прикордонній зоні, а саме у с. Лазещина 16.08.2024, оскільки прямував автобусом до Рахова з метою здійснення походу в бік Ясіня.
ОСОБА_1 був затриманий на автодорозі національного значення на значній відстані від державного кордону, який проходить у гірській місцевості, при ньому не виявлено предметів, що могли б прямо чи опосередковано указувати на намір незаконного перетину кордону (паспорт громадянина України для виїзду за кордон, грошові кошти в іноземній валюті, обладнання для проходження гірським маршрутом, гідрокостюм тощо), від працівників Державної прикордонної служби не втікав, надав пояснення, які не спростовано, а саме по собі перебування особи у межах контрольованого прикордонного району не свідчить про наявність даного правопорушення.
Відповідно до ст. 62 Конституції України обвинувачення не може ґрунтуватися на доказах, одержаних незаконним шляхом, а також на припущеннях. Усі сумніви щодо доведеності вини особи тлумачиться на її користь.
Тому суддя приходить до висновку, що до суду не надано належних, допустимих, достатніх та переконливих доказів учинення особою, стосовно якої складено протокол, адміністративного правопорушення, передбаченого ч. 2 ст. 204-1 КУпАП, і в його діях відсутній склад указаного правопорушення.
Згідно з п. 1 ч. 1 ст. 247 КУпАП, провадження в справі про адміністративне правопорушення підлягає закриттю в разі відсутності події і складу адміністративного правопорушення.
Враховуючи положення ст. 40-1 КУпАП судовий збір стягненню з особи не підлягає.
Керуючись статтями 247, 283, 284 Кодексу України про адміністративні правопорушення, суддя
ПОСТАНОВИВ:
Справу про адміністративне правопорушення стосовно ОСОБА_1 за ч. 2 ст. 204-1 Кодексу України про адміністративні правопорушення закрити на підставі п. 1 ч. 1 ст. 247 КУпАП у звʼязку з відсутністю у його діях складу адміністративного правопорушення.
Постанова судді у справі про адміністративне правопорушення може бути оскаржена протягом десяти днів з дня її винесення до Закарпатського апеляційного суду шляхом подання апеляційної скарги через Рахівський районний суд.
Постанова набирає законної сили після закінчення строку її оскарження.
Суддя Віктор ЛАСТОВИЧАК
=== ENTITIES ===
1:10    CASE_NUMBER        305/3580/24
5:1     HEARING_DATE       25.10.2024
6:7     COURT_RAYON        Рахівського
6:34    COURT_OBLAST       Закарпатської
7:36    CITIZEN            України
10:4    COURT_RAYON        Рахівського
10:31   RECEIVE_DATE       09.10.2024
10:136  VPS                ІНФОРМАЦІЯ_2
10:254  PROTO_DATE         09.10.2024
10:271  PROTOCOL           ЗхРУ № 251375
11:29   ARR_DATE           16.08.2024
11:42   ARR_TIME           02:10 год
11:74   GUARD              Контрольний пост
11:165  ZNAK               413
11:170  ARR_PLACE          поблизу заліз населеного пункту
11:202  ARR_SETTL          Лазещина
11:222  ARR_GROMADA        Ясінянської
11:251  ARR_RAYON          Рахівського
11:270  ARR_OBLAST         Закарпатської
11:453  BORDER_CNTRY       Румунії
22:24   ARR_PLACE          на автодорозі національного значення
22:280  PASSPORT           України
29:129  RESOLUTION         закрити

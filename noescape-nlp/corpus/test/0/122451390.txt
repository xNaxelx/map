17.10.2024
Справа № 720/2752/24
Провадження 3/720/1078/24
ПОСТАНОВА
ІМЕНЕМ УКРАЇНИ
17 жовтня 2024 року суддя Новоселицького районного суду Чернівецької області Ляху Г. О., розглянувши справу про адміністративне правопорушення відносно ОСОБА_1, ІНФОРМАЦІЯ_1, громадянина України, проживаючого по АДРЕСА_1, за ст. 204-1 ч. 2 Кодексу України про адміністративні правопорушення,-
встановив:
23 вересня 2024 начальником відділення інспекторів прикордонної служби «ІНФОРМАЦІЯ_2» відділу прикордонної служби «ІНФОРМАЦІЯ_3» було складено протокол про адміністративне правопорушення відносно ОСОБА_1 в якому зазначено, що 23 вересня 2024 року близько 16 години 50 хвилин ОСОБА_1 разом з ОСОБА_2, перебуваючи на ділянці відповідальності відділення інспекторів прикордонної служби «ІНФОРМАЦІЯ_2», відділу прикордонної служби «ІНФОРМАЦІЯ_3» на околиці с. Тарасівці Чернівецького району Чернівецької області, вчинив спробу незаконного перетину державного кордону України, в результаті чого направлявся в групі в напрямку 905 прикордонного знаку з метою незаконного перетину державного кордону із України до Румунії поза встановленими пунктами пропуску через державний кордон без належних документів, що посвідчують особу, та в подальшому був затриманий працівниками прикордонної служби на відстані 3000 метрів від лінії державного кордону, чим порушив вимоги ст.ст. 9, 12 Закону України «Про державний кордон».
Дії ОСОБА_1 кваліфіковані за ст. 204-1 ч. 2 КУпАП.
В судовому засіданні ОСОБА_1 вину у вчиненому не визнав та пояснив, що він не мав на меті перетинати незаконно державний кордон. Зазначає, що він направлявся до дівчат в с. Тарасівці Чернівецького району, з якими познайомився в інтернеті. Також вказав, що предʼявив працівник прикордонної служби свій паспорт громадянина України та зупинився на його вимогу.
Вислухавши пояснення ОСОБА_1, дослідивши матеріали справи, приходжу до наступного висновку.
Відповідно до статті 7 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом. Провадження в справах про адміністративні правопорушення здійснюється на основі суворого додержання законності.
Зі змісту вказаної статті та ч. 4 ст. 55 Конституції України випливає, що воля держави, спрямована на припинення протиправних дій, виражена досить чітко, тому що притягнення особи до адміністративної відповідальності можливе тільки па підставах, установлених у законі. Якщо такі підстави відсутні або якщо вина особи у вчиненні діяння з цих підстав не доведена, особу не може бути піддано будь-якому заходу адміністративного стягнення.
Згідно ст. 9 КУпАП адміністративним правопорушенням (проступком) визначається, винна (умисна або необережна) дія чи бездіяльність, яка посягає на громадський порядок, власність права і свободи громадян, на встановлений порядок управління і за яку передбачено адміністративну відповідальність.
Відповідно до ст. 245 КУпАП завданнями провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом, забезпечення виконання винесеної постанови, а також виявлення причин та умов, що сприяють вчиненню адміністративних правопорушень, запобігання правопорушенням, виховання громадян у дусі додержання законів, зміцнення законності.
Згідно положень ст. 251 КУпАП протокол про адміністративне правопорушення є доказом у справі про адміністративне правопорушення, на підставі якого встановлюється наявність чи відсутність адміністративного правопорушення, винність особи у його вчиненні, та інші обставини, що мають значення для вирішення справи. Під час розгляду справ про адміністративне правопорушення надається оцінка саме обставинам, які були викладені в протоколі.
За змістом ст.ст. 251, 280 КУпАП доказуванню при розгляді справи про адміністративне правопорушення належними та допустимими доказами підлягає подія щодо вчинення адміністративного правопорушення, вина особи у його вчиненні, чи підлягає вона адміністративній відповідальності на інші обставини, що мають значення для правильного вирішення справи.
Згідно ч.1 ст. 204-1 КУпАП передбачена відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Обʼєктом даного адміністративного проступку є встановлений порядок управління, а також безпека особи, суспільства і держави.
Обʼєктивна сторона цього правопорушення виражається у спробі перетинання державного кордону України поза пунктами пропуску, а також у пунктах пропуску через державний кордон України без установлених документів або дозволу відповідних органів державної влади.
Під незаконним перетинанням державного кордону громадянами України, іноземними громадянами й особами без громадянства слід розуміти залишення особою території однієї держави і переміщення на територію іншої держави шляхом самовільного (без відповідного документа або відповідного дозволу) перетинання державного кордону України.
Із субʼєктивної сторони незаконне перетинання державного кордону припускає прямий умисел, тобто виражається в умисній формі вини. Особа усвідомлює, що незаконно перетинає кордон і бажає зробити такі протиправні дії. Такі дії із субʼєктивної сторони можуть бути вчинені лише із прямим умислом.
Відповідно до ст. 251 КУпАП обовʼязок щодо збирання доказів покладається на осіб, уповноважених на складання протоколів про адміністративні правопорушення.
Протокол про адміністративне правопорушення серії ЗхРУ № 151235 від 23 вересня 2024 року, відносно ОСОБА_1 було складено у звʼязку із тим, що останній мав на меті незаконно перетнути державний кордону України.
Той факт, що ОСОБА_1 мав намір незаконно перетнути Державний кордон України обґрунтовано протоколом про адміністративне правопорушення, його поясненнями, які написані не власноручно та від яких він відмовився під час судового розгляду.
Однак, вищенаведені докази вини ОСОБА_1 у вчиненні адміністративного правопорушення, передбаченого ст. 204-1 ч. 1 КУпАП не можна вважати достатніми та допустимими.
Таким чином, з протоколу про адміністративне правопорушення та матеріалів справи не вбачається, якими саме діями ОСОБА_1 вчинив незаконну спробу перетину державного кордону.
Так, згідно протоколу ОСОБА_1 було затримано за 3000 метрів від державного кордону, що також підтверджується рапортом солдата ОСОБА_3, який затримав ОСОБА_1..
Тим самим, працівник прикордонної служби складаючи протокол зробив припущення, що ОСОБА_1 має на меті незаконно переткнути кордон, так як останній будь-яких активних дій щодо цього не вчинив.
В той же час, відповідно до ст. 62 Конституції України обвинувачення не може ґрунтуватися на доказах, одержаних незаконним шляхом, а також на припущеннях. Усі сумніви щодо доведеності вини особи тлумачаться на її користь.
За таких обставин, винуватість ОСОБА_1 у вчиненні адміністративного правопорушення, передбаченого ч. 1 ст. 204-1 КУпАП, не доведена поза розумним сумнівом.
Відповідно до п. 1 ч. 1 ст. 247 КУпАП відсутність складу адміністративного правопорушення є обставиною, що виключає провадження в справі про адміністративне правопорушення і провадження в справі про адміністративне правопорушення не може бути розпочато, а розпочате підлягає закриттю.
Враховуючи вищезазначене, суд вважає, що провадження в справі про адміністративне правопорушення відносно ОСОБА_1 слід закрити на підставі п.1 ч.1 ст.247 КУпАП за відсутністю в його діях події та складу адміністративного правопорушення, передбаченого ч. 1 ст. 204-1 КУпАП.
Керуючись ст.ст. 204-1 ч.2, 245, 247 ч. 1 п. 1, 280, 283-286, 287-291 КУпАП, суддя, -
Постановив:
Провадження в справі про адміністративне порушення відносно ОСОБА_1 закрити на підставі п. 1 ч. 1 ст. 247 КУпАП за відсутністю в його діях події та складу адміністративного правопорушення, передбаченого ч. 2 ст. 204-1 КУпАП.
Постанова може бути оскаржена в десятиденний строк з дня її винесення через Новоселицький районний суд до Чернівецького апеляційного суду.
Суддя Ляху Г. О.
=== ENTITIES ===
1:1     HEARING_DATE       17.10.2024
2:10    CASE_NUMBER        720/2752/24
6:1     HEARING_DATE       17 жовтня 2024
6:27    COURT_RAYON        Новоселицького
6:57    COURT_OBLAST       Чернівецької
6:188   CITIZEN            України
8:1     ARR_DATE           23 вересня 2024
8:73    VPS                ІНФОРМАЦІЯ_2
8:116   VPS                ІНФОРМАЦІЯ_3
8:227   ARR_DATE           23 вересня 2024
8:256   ARR_TIME           16 години 50 хвилин
8:385   VPS                ІНФОРМАЦІЯ_2
8:429   VPS                ІНФОРМАЦІЯ_3
8:443   ARR_PLACE          на околиці
8:457   ARR_SETTL          Тарасівці
8:467   ARR_RAYON          Чернівецького
8:488   ARR_OBLAST         Чернівецької
8:622   ZNAK               905
8:708   BORDER_CNTRY       Румунії
8:899   DIST               3000 метрів
10:174  ARR_SETTL          Тарасівці
10:184  ARR_RAYON          Чернівецького
10:322  PASSPORT           України
24:51   PROTOCOL           ЗхРУ № 151235
24:69   PROTO_DATE         23 вересня 2024
28:49   DIST               3000 метрів
36:69   RESOLUTION         закрити

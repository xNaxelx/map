Справа № 938/1141/24
Провадження № 3/938/735/24
ПОСТАНОВА
ІМЕНЕМ УКРАЇНИ
03 жовтня 2024 року селище Верховина
Суддя Верховинського районного суду Івано-Франківської області Джус Р. В., розглянувши у відкритому судовому засіданні адміністративний матеріал, який надійшов від відділу прикордонної служби «ІНФОРМАЦІЯ_1», ІНФОРМАЦІЯ_2
про притягнення до адміністративної відповідальності
ОСОБА_1, ІНФОРМАЦІЯ_3, громадянина України, місце народження: м. Кривий Ріг, Діпропетровська область, місце проживання: АДРЕСА_1, військовослужбовця в/ч НОМЕР_1 (згідно даних протоколу),
за вчинення адміністративного правопорушення, передбаченого ч.2 ст.204-1 Кодексу України про адміністративні правопорушення,
без участі особи, яка притягається до
адміністративної відповідальності
ВСТАНОВИВ:
згідно з протоколом про адміністративне правопорушення від 09.07.2024, серії ЗхРУ № 139123, 09.07.2024 о 22 год 30 хв. прикордонним нарядом «Секрет» на напрямку 425 прикордонного знаку на відстані 4500 м. до лінії державного кордону на території Зеленської обʼєднаної територіальної громади Верховинського району Івано-Франківської області на ділянці відповідальності відділу прикордонної служби «ІНФОРМАЦІЯ_1» в межах прикордонної смуги, повторно був затриманий гр. України ОСОБА_1 за спробу незаконного перетинання державного кордону поза встановленими пунктами пропуску через державний кордон України, чим порушив вимоги ст.ст.9,12 ЗУ "Про державний кордон України" від 04.11.1991, тобто вчинив адміністративне правопорушення, відповідальність за яке передбачено ч.2 ст.204-1 КУпАП.
Матеріали адміністративної справи відносно ОСОБА_1 за вчинення ним адміністративного правопорушення, передбаченого ч.2 ст.204-1 КУпАП надійшли до суду 13.09.2024, та відповідно до положень ч.2 ст.277 КУпАП, були призначені до розгляду цього ж дня.
Оскільки особа, яка притягається до відповідальності в судове засідання не зʼявилась, з метою належного повідомлення її про дату, час та місце розгляду справи, забезпечення можливості реалізації нею свого права на захист, розгляд справи було відкладено на 27.09.2024.
В судове засідання 27.09.2024 особа, яка притягається до адміністративної відповідальності ОСОБА_1, не зʼявився, причини неявки суду не повідомив. З цих підстав, розгляд справи було відкладено на 01.10.2024.
При цьому, суддя звертає увагу на те, що виклик особи, яка притягається до адміністративної відповідальності ОСОБА_1 в судове засідання здійснювався, шляхом скерування судової повістки про виклик, на поштову адресу його місця проживання, яка зазначена у протоколі про адміністративне правопорушення та шляхом направлення судової повістки на мобільний номер телефону НОМЕР_2, який зазначений особою, яка притягається до адміністративної відповідальності в заяві на отримання судових повісток, повідомлень в електронному вигляді за допомогою SMS-повідомлення.
Згідно наявних у справі довідок про доставку SMS, електронна повістка скерована на мобільний телефон особи, про виклик в судове засідання на 27.09.2024 була доставлена йому 16.09.2024, а на 01.10.2024 - 20.09.2024.
Окрім цього, особу, яка притягається до адміністративної відповідальності було додатково повідомлено про дату та час судового засідання, шляхом розміщення на офіційному Web-сайті Судової Влади України оголошення про його виклик до Верховинського районного суду Івано-Франківської області на 27.09.2024 та 01.10.2024.
У матеріалах справи відсутні будь-які інші контакти, за якими можна було повідомити останнього про дату судового засідання.
Також, суд звертає увагу на те, що у протоколі про адміністративне правопорушення, зі змістом якого ОСОБА_1 був ознайомлений, особисто, міститься запис про те, що розгляд справи про адміністративне правопорушення відбудеться у приміщенні Верховинського районного суду.
В судове засідання 01.10.2024, особа, яка притягається до адміністративної відповідальності ОСОБА_1, не зʼявився, причини неявки суду не повідомив, у звʼязку з чим розгляд справи було відкладено на 03.10.2024.
В судове засідання 03.10.2024, особа, яка притягається до адміністративної відповідальності ОСОБА_1, в черговий раз не зʼявився,
ОСОБА_1 про дату, час та місце розгляду справи -03.10.2023, повідомлявся шляхом телефонограми, яку він прийняв, та одночасно повідомив суд, що не заперечує щодо розгляду справи за його відсутності, оскільки перебуває на військовій службі в Збройних силах України та не має можливості зʼявитися в судове засідання до Верховинського районного суду.
Згідно ч.1 ст.268 КУпАП законодавцем закріплено, що справа про адміністративне правопорушення розглядається у присутності особи, яка притягається до адміністративної відповідальності. Під час відсутності цієї особи справу може бути розглянуто лише у випадках, коли є дані про своєчасне її сповіщення про місце і час розгляду справи і якщо від неї не надійшло клопотання про відкладення розгляду справи.
Відповідно до статті 268 Кодексу України про адміністративні правопорушення присутність особи, яка притягається до адміністративної відповідальності за ст.204-1 Кодексу України про адміністративні правопорушення, не є обовʼязковою.
За таких обставин суддя дійшов висновку, про можливість завершення розгляду справи за відсутності ОСОБА_1.
Дослідивши матеріали справи про адміністративне правопорушення, приходжу до наступного висновку.
Відповідно до ст.ст.245, 280 КУпАП завданнями провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом. Орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності, чи є обставини, що помʼякшують і обтяжують відповідальність, чи заподіяно майнову шкоду, чи є підстави для передачі матеріалів про адміністративне правопорушення на розгляд громадської організації, трудового колективу, а також зʼясувати інші обставини, що мають значення для правильного вирішення справи.
Відповідно до ст.251 КУпАП доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненням особи, яка притягається до адміністративної відповідальності, потерпілих, свідків, висновком експерта, речовими доказами, показаннями технічних приладів та технічних засобів, що мають функції фото і кінозйомки, відеозапису чи засобів фото і кінозйомки, відеозапису, які використовуються при нагляді за виконанням правил норм і стандартів, що стосується забезпечення безпеки дорожнього руху, протоколом про вилучення речей і документів, а також іншими документами.
Виходячи зі змісту положень ст.ст.254, 279 КУпАП розгляд справи про адміністративне правопорушення здійснюється щодо правопорушника та в межах протоколу про адміністративне правопорушення, який є єдиною підставою для притягнення особи до адміністративної відповідальності. Протокол про адміністративне правопорушення як підстава для притягнення особи до відповідальності та одних із засобів доказування у будь-якому разі повинен відповідати вимогам ст.256 КУпАП. За приписами КУпАП протокол про адміністративне правопорушення є важливим процесуальним документом, підставою для провадження у справі про адміністративне правопорушення, у якому викладається суть правопорушення, при доведеності складу якого в діях певної особи, вона може бути піддана заходам кримінально-правового впливу, різновидом якого є стягнення у справі про адміністративне правопорушення.
Відповідно до ч.2 ст.7 КУпАП провадження в справах про адміністративні правопорушення здійснюються на основі суворого додержання законності. Більш того, згідно ч.1 ст.7 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених Законом.
Відповідно до ч.1 ст.9 КУпАП адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Згідно ст.10 КУпАП адміністративне правопорушення визнається вчиненим умисно, коли особа, яка його вчинила, усвідомлювала протиправний характер своєї дії чи бездіяльності, передбачала її шкідливі наслідки і бажала їх або свідомо допускала настання цих наслідків.
Так відповідно до диспозиції ч.1 ст.204-1 КУпАП передбачено адміністративну відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Диспозицією ч.2 ст. 204-1 КУпАП передбачено адміністративну відповідальність за ті самі дії, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті.
Обʼєктивною стороною досліджуваного правопорушення, є перетин або спроба перетинання державного кордону України будь-яким способом поза пунктами пропуску або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади.
Субʼєктивна сторона незаконного перетинання державного кордону передбачає наявність прямого умислу, тобто виражається в навмисній формі вини, коли особа розуміє, що незаконно перетинає Державний кордон України, та бажає вчинити такі протиправні дії.
Відповідно, досліджуючи докази по даній справі, суд повинен встановити наявність в діях ОСОБА_1 факту спроби перетину ним державного кордону з України поза встановленими пунктами пропуску в групі з іншими особами, чи повторно протягом року після піддання його адміністративному стягненню за одне з порушень, передбачених частиною першою цієї статті, та наявність прямого умислу на незаконний перетин державного кордону.
Так, охорона державного кордону України є невідʼємною складовою загальнодержавної системи захисту державного кордону і полягає у здійсненні Державною прикордонною службою України на суші, морі, річках, озерах та інших водоймах, а також Збройними Силами України у повітряному та підводному просторі відповідно до наданих їм повноважень заходів з метою забезпечення недоторканності державного кордону України.
Державний кордон України це лінія і вертикальна поверхня, що проходить по цій лінії, визначає межі державної території України, просторові рубежі дії державного суверенітету України. Охороною Державного кордону України займається Державна прикордонна служба України.
Згідно статей 1,3 Закону України «Про державний кордон України», державним кордоном України є лінія і вертикальна поверхня, що проходить по цій лінії, які визначають межі території України - суші, вод, надр, повітряного простору. На суші він встановлюється по характерних точках і лініях рельєфу або ясно видимих орієнтирах.
Статтею 9 Закону України «Про державний кордон України» визначено порядок перетинання державного кордону України, який здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Пункт пропуску через державний кордон України - це спеціально виділена територія на залізничних та автомобільних станціях, автомобільних і пішохідних шляхах, в аеропортах (аеродромах), морських і річкових портах, включаючи частину їх акваторії (захищена повністю або частково огороджувальними гідротехнічними спорудами чи обʼєктами природного походження), з комплексом будівель, споруд і технічних засобів, на якій здійснюються прикордонний, митний контроль, інші види контролю і пропуск через державний кордон України осіб, транспортних засобів, вантажів та іншого майна. Положення про пункти пропуску через державний кордон України затверджується Кабінетом Міністрів України.
Відповідно до статті 12 Закону України «Про державний кордон України» пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України.
На підтвердження вини ОСОБА_1 у вчиненні, передбаченого ч.2 ст.204-1 КУпАП адміністративного правопорушення, долучено:
-протокол про адміністративне правопорушення серії ЗхРУ № 139123 від 09.07.2024, згідно з яким 09.07.2024 о 22 год 30 хв. прикордонним нарядом «Секрет» на напрямку 425 прикордонного знаку на відстані 4500 м. до лінії державного кордону на території Зеленської обʼєднаної територіальної громади Верховинського району Івано-Франківської області на ділянці відповідальності відділу прикордонної служби «ІНФОРМАЦІЯ_1» в межах прикордонної смуги повторно був затриманий гр. України ОСОБА_1 за спробу незаконного перетинання державного кордону поза встановленими пунктами пропуску через державний кордон України, чим порушив вимоги ст.ст.9,12 ЗУ "Про державний кордон України" від 04.11.1991;
- письмові пояснення офіцера (оперуповноваженого) ОРГ (з місцем дислокації в населеному пункті Шибени) ОСОБА_2, в яких він зазначив, що з 09.00 год 09.07.2024 до 06.00 год 10.07.2024 виконував наказ на охорону державного кордону в прикордонному наряді «Секрет» на напрямку 425 прикордонного знаку.
Близько 22.30 год 09.07.2024 на відстані близько 4500 м. до лінії державного кордону України з Румунією, на напрямку 425 прикордонного знаку на території Зеленської ОТГ Верховинського району Івано-Франківської області, в межах прикордонної смуги, було виявлено одну особу, яка рухалася в напрямку державного кордону.
Під час перевірки документів було встановлено, що виявленою особою є гр. України ОСОБА_1, ІНФОРМАЦІЯ_3, мешканець м. Кривий Ріг, який відмовився пояснити мету свого руху в сторону державного кордону.
Виходячи із профілю ризику, а саме «Незаконне перетинання державного кордону України військовослужбовцями та військовозобовʼязаними громадянами України - особами чоловічої статі призивного віку (18-60 років), а також, зважаючи на те, що проведеними фільтрацій но-перевірочними заходами в діях вказаного громадянина встановлено намір перетнути державний кордон поза встановленими пунктами пропуску через державний кордон ОСОБА_1 було запрошено в службове приміщення для складання адміністративно-процесуальних документів за вчинення адміністративного правопорушення, передбаченого ч.1 ст.204-1 КУпАП.
Однак, вказані докази не можуть вважатись такими, що беззаперечно доводять вчинення ОСОБА_1 умисних дій спрямованих на повторну спробу перетину ним державного кордону України, поза встановленими пунктами пропуску.
Відповідно до ч.1 ст.22 Закону України «Про державний кордон України», з метою забезпечення на державному кордоні України належного порядку Кабінетом Міністрів України встановлюється прикордонна смуга, а також можуть установлюватися контрольовані прикордонні райони.
Згідно із ч.1 ст. 23 Закону України «Про державний кордон України», у прикордонній смузі та контрольованому прикордонному районі в порядку, що визначається Кабінетом Міністрів України, встановлюється прикордонний режим, який регламентує відповідно до цього Закону та інших актів законодавства України правила вʼїзду, перебування, проживання, пересування громадян України та інших осіб, провадження робіт, використання повітряних суден і в пунктах базування самохідних та несамохідних суден, їх плавання та пересування усуден, обліку та тримання на пристанях, причалах, базах для стоянки малих і спортивних внутрішніх водах України.
Постановою Кабінету Міністрів України від 03.08.1998 року № 1199 «Про контрольовані прикордонні райони» Верховинський район Івано-Франківської області включено до переліку міст і районів, на території яких установлюються контрольовані прикордонні райони.
Постановою Кабінету Міністрів України від 27.07.1998 року № 1147 «Про прикордонний режим», на виконання вимог Закону України «Про державний кордон України», встановлено вздовж державного кордону на його сухопутних ділянках і вздовж берегів прикордонних річок, озер та інших водойм прикордонну смугу завширшки 5 кілометрів від лінії державного кордону, де встановлюється прикордонний режим, але не менше від ширини смуги місцевості, що розташована в межах від лінії державного кордону до лінії прикордонних інженерних споруд.
Також вказаною постановою встановлено спеціальний прикордонний режим та заборону вільного вʼїзду, перебування, проживання, пересування осіб і провадження робіт, не повʼязаних з обороною чи охороною державного кордону, в межах земельних ділянок шириною 30-50 метрів уздовж лінії державного кордону на суші, по берегу української частини прикордонної річки, озера або іншої водойми, а вздовж лінії державного кордону України з Російською Федерацією і Республікою Білорусь - шириною до 2 кілометрів, які надано в постійне користування військовим частинам Державної прикордонної служби для будівництва, облаштування та утримання інженерно-технічних і фортифікаційних споруд, огорож, прикордонних знаків, прикордонних просік, комунікацій.
Відповідно до пп.7,8 Положення про прикордонний режим, затвердженого Постановою Кабінету Міністрів України від 27.07.1998 року № 1147, громадяни України, іноземці та особи без громадянства вʼїжджають, перебувають, проживають, проваджують роботи і пропускаються у прикордонну смугу з дозволу відповідного органу Державної прикордонної служби, який безпосередньо виконує завдання щодо забезпечення недоторканності державного кордону у визначеній зоні відповідальності, за наявності документів, що посвідчують їх особу.
Громадяни України, іноземці та особи без громадянства вʼїжджають у контрольований прикордонний район, перебувають, проживають або пересуваються в його межах на підставі документів, що посвідчують їх особу.
Так, згідно фабули викладеної в протоколі про адміністративне правопорушення від 09.07.2024, ОСОБА_1 був повторно затриманий прикордонним нарядом «Секрет» на напрямку 425 прикордонного знаку на відстані 4500 м. до лінії державного кордону на території Зеленської обʼєднаної територіальної громади Верховинського району Івано-Франківської області.
Тобто особі ставиться в провину спроба перетину ним державного кордону з України поза встановленими пунктами пропуску, повторно, протягом року після піддання його адміністративному стягненню за одне з порушень, передбачених частиною першою цієї статті.
Разом з тим, у розділі протоколу «дані про притягнення протягом року до адміністративної відповідальності» зазначено, що ОСОБА_1, раніше до адміністративної відповідальності не притягався.
Будь-яких доказів, які б підтверджували, що на ОСОБА_1 протягом року було накладено адміністративне стягнення за одне з порушень, передбачених частиною першою статті 204-1 КУпАП, до справи не долучено.
Таким чином матеріали справи не містять доказів, які б підтверджували наявність в діях ОСОБА_1 такої кваліфікуючої ознаки правопорушення передбаченого ч.2 ст. 204-1 КУпАП, а саме вчинення правопорушення повторно протягом року після піддання адміністративному стягненню.
Окрім того, у протоколі про адміністративне правопорушення не зазначено, які саме дії здійснював ОСОБА_1, з метою спроби незаконного перетину державного кордону України, та які б відповідали обʼєктивній стороні правопорушення, передбаченого ст.204-1 КУпАП.
Згідно фабули протоколу, ОСОБА_1 був затриманий прикордонним нарядом «ІНФОРМАЦІЯ_4» відділу прикордонної служби «ІНФОРМАЦІЯ_5», однак доказів його затримання, матеріали справи не містять, протокол про адміністративне затримання не складався.
Працівниками прикордонної служби не долучено до матеріалів справи, ні схеми правопорушення, на якій зафіксовані умовні позначки місця вчинення правопорушення, місця розташування, маршрут руху порушника та лінію державного кордону, а також фото чи відео фіксації факту вчинення правопорушення чи інших беззаперечних доказів, які б вказували на причетність ОСОБА_1 до вчинення правопорушення.
Суддя звертає увагу на те, що згідно ч.2 ст. 251 КУпАП, обовʼязок щодо збирання доказів покладається на осіб, уповноважених на складання протоколів про адміністративні правопорушення, визначених статтею 255 цього Кодексу.
Доведення вини правопорушника покладається на орган, що складає протокол про адміністративне правопорушення.
Згідно з положеннями КУпАП, розгляд справи про адміністративне правопорушення проводиться лише в межах обставин, викладених у протоколі про адміністративне правопорушення, при цьому суд не наділений повноваженнями самостійно змінювати фактичні обставини, викладені у протоколі про адміністративне правопорушення, доповнювати його чи уточнювати.
Вказані вимоги закону також узгоджуються з усталеною практикою Європейського суду з прав людини, яку національні суди повинні враховувати при здійсненні правосуддя.
Відповідно до рішень Європейського суду з прав людини («Малофеєв проти Росії» та «Карелін проти Росії»), у випадку, коли викладена в протоколі фабула адміністративного правопорушення не відображає всіх істотних ознак складу правопорушення, суд не має права самостійно редагувати її, а так само не може відшукувати докази на користь обвинувачення, оскільки це становитиме порушення права на захист (особа не може належним чином підготуватися до захисту) та принципу рівності сторін процесу.
Суд, також, критично оцінює долучене до матеріалів справи, особою, що склала протокол, клопотання ОСОБА_1 від 29.07.2024, яким він просить суд розглянути справу без його участі та свою провину визнає, оскільки таке клопотання не містить жодних пояснень ОСОБА_1, щодо суті правопорушення у вчиненні якого він визнає вину, та не підтверджено матеріалами справи. При цьому, у протоколі про адміністративне правопорушення, наявний запис про те, що ОСОБА_1 відмовився від дачі пояснень в силу положень ст. 63 Конституції України.
Більше того, сам по собі факт визнання особою вини у вчиненні адміністративного правопорушення, не може бути достатнім доказом та не звільняє від обовʼязку надання особами, уповноваженими на складання протоколів про адміністративні правопорушення, відповідного доказового забезпечення, що передбачає такий рівень доказування, який не залишає жодних розумних сумнівів щодо доведеності вини особи.
Відповідно до ст.8 Конституції України, в Україні визнається і діє принцип верховенства права, а згідно ч.1 ст.9 Конституції України чинні міжнародні договори, згода на обовʼязковість яких надана Верховною Радою України, є частиною національного законодавства України.
Згідно до ст.62 Конституції України обвинувачення не може ґрунтуватися на доказах, одержаних незаконним шляхом, а також на припущеннях. Усі сумніви щодо доведеності вини особи тлумачаться на її користь.
Зазначене узгоджується і з практикою Європейського суду з прав людини, що сформульована у п.43 рішення Європейського суду з прав людини від 14.02.2008 у справі «Кобець проти України» (з відсиланням на п. 282 рішення у справі «Авшар проти Туреччини» (Avsar v. Turkey), згідно яких «доказування, зокрема, має випливати із сукупності ознак чи неспростовних презумпцій, достатньо вагомих, чітких та узгоджених між собою, а за відсутності таких ознак не можна констатувати, що винуватість обвинуваченого доведено поза розумним сумнівом».
Враховуючи викладене, а також те, що в силу принципу презумпції невинуватості всі сумніви у винності особи, що притягується до відповідальності, тлумачаться на її користь, а недоведена вина прирівнюється до доведеної невинуватості, суд вважає, що в матеріалах справи відсутні належні та допустимі докази на підтвердження факту вчинення ОСОБА_1 адміністративного правопорушення, передбаченого ч.2 ст.204-1 КУпАП, а тому провадження в справі про притягнення його до адміністративної відповідальності за вказаною статтею слід закрити.
Керуючись ст.ст.9, 204-1, 245,247,251,252,280,283,284 КУпАП, суддя,
ПОСТАНОВИВ:
Провадження у справі про притягнення до адміністративної відповідальності ОСОБА_1 за ч.2 ст.204-1 КУпАП - закрити, у звʼязку з відсутністю в його діях складу адміністративного правопорушення.
Постанова може бути оскаржена в апеляційному порядку протягом десяти днів з дня її винесення шляхом подачі апеляційної скарги до Івано-Франківського апеляційного суду через Верховинський районний суд Івано-Франківської області.
Суддя Роман ДЖУС
=== ENTITIES ===
1:10    CASE_NUMBER        938/1141/24
5:1     HEARING_DATE       03 жовтня 2024
6:7     COURT_RAYON        Верховинського
6:37    COURT_OBLAST       Івано-Франківської
6:194   VPS                ІНФОРМАЦІЯ_1
8:36    CITIZEN            України
8:66    BIRTH_SETTL        Кривий Ріг
13:60   PROTO_DATE         09.07.2024
13:78   PROTOCOL           ЗхРУ № 139123
13:93   ARR_DATE           09.07.2024
13:106  ARR_TIME           22 год 30 хв.
13:142  GUARD              Секрет
13:162  ZNAK               425
13:198  DIST               4500 м.
13:247  ARR_GROMADA        Зеленської
13:292  ARR_RAYON          Верховинського
13:314  ARR_OBLAST         Івано-Франківської
13:398  VPS                ІНФОРМАЦІЯ_1
13:468  CITIZEN            України
47:52   PROTOCOL           ЗхРУ № 139123
47:70   PROTO_DATE         09.07.2024
47:96   ARR_DATE           09.07.2024
47:109  ARR_TIME           22 год 30 хв.
47:145  GUARD              Секрет
47:165  ZNAK               425
47:201  DIST               4500 м.
47:250  ARR_GROMADA        Зеленської
47:295  ARR_RAYON          Верховинського
47:317  ARR_OBLAST         Івано-Франківської
47:401  VPS                ІНФОРМАЦІЯ_1
47:470  CITIZEN            України
48:96   DISLOCATION        Шибени
48:254  GUARD              Секрет
48:274  ZNAK               425
49:9    ARR_TIME           22.30 год
49:19   ARR_DATE           09.07.2024
49:50   DIST               4500 м.
49:96   BORDER_CNTRY       Румунією
49:118  ZNAK               425
49:155  ARR_GROMADA        Зеленської
49:170  ARR_RAYON          Верховинського
49:192  ARR_OBLAST         Івано-Франківської
50:74   CITIZEN            України
50:118  ARR_RAYON          Кривий Ріг,
60:82   PROTO_DATE         09.07.2024
60:148  GUARD              Секрет
60:168  ZNAK               425
60:204  DIST               4500 м.
60:253  ARR_GROMADA        Зеленської
60:298  ARR_RAYON          Верховинського
60:320  ARR_OBLAST         Івано-Франківської
66:71   VPS                ІНФОРМАЦІЯ_4
66:114  VPS                ІНФОРМАЦІЯ_5
81:107  RESOLUTION         закрити

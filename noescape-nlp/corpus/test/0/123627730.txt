Справа №: 302/1689/24 3/302/735/24
ПОСТАНОВА
ІМЕНЕМ УКРАЇНИ
09.12.2024 селище Міжгірʼя
Суддя Міжгірського районного суду Закарпатської області Повідайчик О. І., розглянувши справу про адміністративне правопорушення відносно
ОСОБА_1, ІНФОРМАЦІЯ_1, громадянина України, уродженця м. Львів, зареєстрованого та проживаючого за адресою: АДРЕСА_1, не працюючого, паспорт громадянина України № НОМЕР_1, РНОКПП НОМЕР_2,
за частиною 1 статті 204-1 Кодексу України про адміністративні правопорушення (далі КУпАП),
ВСТАНОВИВ:
07 листопада 2024 року близько 20:30 год. прикордонним нарядом «Контрольний пост» спільно з прикордонним нарядом «Адміністративно-оперативна група» та з офіцерами прикордонного оперативного-розшукового відділу (з м.д. АДРЕСА_1) в межах контрольованого прикордонного району на ок.н.п. Торунь (територія Міжгірської селищної громади Хустського району Закарпатської області) було виявлено та затримано громадянина України ОСОБА_1, який здійснив спробу незаконного перетину державного кордону з України в Румунію поза пунктами пропуску через державний кордон. Своїми діями ОСОБА_1 порушив вимоги статей 9, 12 Закону України «Про державний кордон України» та вчинив адміністративне правопорушення, передбачене частиною 1 статті 204-1 КУпАП.
ОСОБА_1 на розгляд справи не зʼявився, про його дату час та місце повідомлявся шляхом спрямування SMS повідомлення на номер мобільного телефону, зазначений ним у заяві, якою він повідомлений про розгляд справи в Міжгірському районному суді Закарпатської області.
Відповідно до частини 1 статті 17 Закону України «Про виконання рішень та застосування практики Європейського суду з прав людини» суди застосовують при розгляді справ Конвенцію та практику Європейського суду з прав людини (далі ЄСПЛ) як джерело права. У рішенні «Пономарьов проти України» ЄСПЛ висловив правову позицію згідно з якою сторони в розумні інтервали часу мають вживати заходів, щоб дізнатись про стан відомого їм судового провадження.
Суддя вважав за можливе розглядати справу за відсутності притягуваного з огляду на його інформованість про судовий розгляд та відсутність даних щодо поважності причин неявки в судове засідання.
Крім того, згідно наявної в матеріалах справи адресованої суду заяви, ОСОБА_1 висловив прохання розглянути справу без його участі.
Дослідивши матеріали справи, суд приходить до наступного висновку.
Згідно статті 7 КУпАП ніхто не може бути підданий заходу впливу у звʼязку з адміністративним правопорушенням інакше як на підставах і в порядку, встановлених законом. Провадження в справах про адміністративні правопорушення здійснюються на основі суворого додержання законності. За змістом вказаної норми закону, провадження в справах про адміністративні правопорушення повинно здійснюватися на основі суворого дотримання законності.
Відповідно до вимог статей 245, 280 КУпАП, завданням провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом, забезпечення виконання винесеної постанови. Орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності, а також зʼясувати інші обставини, що мають значення для правильного вирішення справи.
Доказами у справі про адміністративне правопорушення є будь-які фактичні дані, на підставі яких у визначеному законом порядку встановлюється наявність чи відсутність адміністративного правопорушення, винуватість особи та інших обставин справи, що мають значення для її правильного вирішення. Ці фактичні дані встановлюються протоколом про адміністративне правопорушення, поясненнями особи, яка притягається до адміністративної відповідальності, потерпілих, свідків, речовими доказами, а також іншими документами, як наголошується в статті 251 КУпАП.
Суд, відповідно до положень статті 252 КУпАП оцінює докази за своїм внутрішнім переконанням, що ґрунтується на всебічному, повному і обʼєктивному дослідженні всіх обставин справи у їх сукупності, керуючись законом.
Адміністративна відповідальність за частиною 1 статті 204-1 КУпАП настає за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади.
Обʼєктом даного адміністративного проступку є суспільні відносини у сфері охорони державного кордону. Обʼєктивна сторона правопорушення виражається у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади (формальний склад).
Відповідно до статті 9 Закону України «Про Державний кордон України» перетинання державного кордону України здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством. Пункт пропуску через державний кордон України - це спеціально виділена територія на залізничних та автомобільних станціях, автомобільних і пішохідних шляхах, в аеропортах (аеродромах), морських і річкових портах, включаючи частину їх акваторії (захищена повністю або частково огороджувальними гідротехнічними спорудами чи обʼєктами природного походження), з комплексом будівель, споруд і технічних засобів, на якій здійснюються прикордонний, митний контроль, інші види контролю і пропуск через державний кордон України осіб, транспортних засобів, вантажів та іншого майна. Положення про пункти пропуску через державний кордон України затверджується Кабінетом Міністрів України.
Згідно з положеннями статті 12 вказаного Закону, пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України. Пропуск транспортних засобів, вантажів через державний кордон України провадиться відповідно до законодавства України і міжнародних договорів України. Відповідно до міжнародних договорів України Кабінетом Міністрів України може бути встановлено спрощений порядок пропуску осіб, транспортних засобів, вантажів через державний кордон України.
Вина ОСОБА_1 у вчиненні інкримінованого йому правопорушення, окрім визнання ним провини, викладеного в заяві від 07.11.2024, доводиться дослідженими в судовому засіданні доказами у їх взаємозвʼязку, зокрема:
- протоколом про адміністративне правопорушення від 08.11.2024 серії ЗхРУ № 023879;
- протоколом про адміністративне затримання від 07.11.2024;
- протоколом особистого огляду, огляду речей та вилучення речей і документів від 07.11.2024;
- письмовими поясненнями інспектора прикордонної служби 2 категорії водій першої групи інспекторів прикордонної служби відділу прикордонної служби «ІНФОРМАЦІЯ_2» (тип В) сержант ОСОБА_2;
- довідкою про результати затримання 1-го громадян на напрямку 207п/зн впс " ОСОБА_3,
згідно яких, 07 листопада 2024 року близько 20.30 год., в межах контрольованого прикордонного району на ок.н.п. Торунь (територія Міжгірської селищної громади Хустський район, Закарпатська область) було виявлено та затримано громадянина ОСОБА_1, який здійснив спробу незаконного перетину державного кордону з України, поза пунктом пропуску через державний кордон.
Суддя доходить висновку, що описані вище докази є належними й допустимими, зібрані відповідно до вимог КУпАП, відомостей про обставини, які б могли свідчити про порушення при їх збиранні під час розгляду справи не виявлено. Відтак наявні в матеріалах справи докази в своїй сукупності підтверджують порушення ОСОБА_1 вимог статей 9 та 12 Закону України «Про державний кордон України» та його вину у вчиненні, передбаченого частиною 1 статті 204- 1 КУпАП адміністративного правопорушення.
За вчинення правопорушення за частиною 1 статті 204-1 КУпАП передбачене адміністративне стягнення у виді накладення штрафу від двохсот до пʼятисот неоподатковуваних мінімумів доходів громадян або адміністративний арешт на строк до пʼятнадцяти діб, з конфіскацією знарядь і засобів вчинення правопорушення.
Обставин, які помʼякшують чи обтяжують відповідальність не встановлено.
Враховуючи обставини справи, особу притягуваного, з метою виховання особи, а також запобігання вчинення нових порушень, суд вважає необхідним притягнути ОСОБА_1 до адміністративної відповідальності, передбаченої частиною 1 статтею 204-1 КУпАП та піддати його адміністративному стягненню в межах санкції вказаної статті у виді штрафу.
З огляду на викладене та зважаючи на вимоги статті 40-1 КУпАП з особи, яка притягається до адміністративної відповідальності, підлягає стягненню судовий збір на користь держави в розмірі ставки, визначеної п. 5 ч. 2 ст. 4 ЗУ «Про судовий збір» 0,2 прожиткового мінімуму для працездатних осіб, що становить 605 грн 60 коп.
Керуючись частиною 1 статті 204-1, статтею 283, пунктом 1 частини 1 статті 284 КУпАП, суддя,-
ПОСТАНОВИВ:
ОСОБА_1 визнати винним у вчиненні правопорушення, передбаченого частиною 1 статті204-1 КУпАП та на нього накласти адміністративне стягнення у виді штрафу в дохід держави в розмірі триста пʼятдесят неоподатковуваних мінімумів доходів громадян, що становить 5 950 (пʼять тисяч девʼятсот пʼятдесят) гривень 00 копійок.
Банківські реквізити для сплати штрафу: отримувач ГУК у Закарпатській області/Міжгірська ТГ/21081100, Код ЄДРПОУ 37975895, Рахунок UA208999980313020106000007423, Банк отримувач Казначейство України (ЕАП), Код класифікації доходів бюджету 21081100.
Розʼяснити правопорушнику, що згідно частини 1 статті 307 КУпАП штраф має бути сплачений не пізніше як через пʼятнадцять днів з дня вручення йому постанови із наданням відповідної квитанції про сплату штрафу до канцелярії суду, а в разі оскарження такої постанови, не пізніше пʼятнадцяти днів з дня повідомлення про залишення апеляційної скарги без задоволення.
У разі несплати штрафу у строк, встановлений частиною першою статті 307 КУпАП, при примусовому виконанні постанови суду, згідно ч.2 ст.308 КУпАП, штраф підлягає стягненню у подвійному розмірі.
Стягнути з ОСОБА_1 судовий збір в розмірі 605 грн 60 коп. (отримувач - ГУК у м. Києві / м. Київ/ 22030106, код ЄДРПОУ - 37993783, рахунок - UA908999980313111256000026001, банк отримувача - Казначейство України (ЕАП), код класифікації доходів бюджету - 22030106).
Строк предʼявлення постанови до виконання протягом трьох місяців, з наступного дня після набрання постановою законної сили або закінчення строку, встановленого у разі відстрочки або розстрочки виконання постанови.
Постанову може бути оскаржено до Закарпатського апеляційного суду через Міжгірський районний суд Закарпатської області протягом 10 днів з дня її винесення.
Постанова набирає законної сили після закінчення строку подання апеляційної скарги.
Суддя: О. І. Повідайчик
=== ENTITIES ===
1:11    CASE_NUMBER        302/1689/24
4:1     HEARING_DATE       09.12.2024
5:7     COURT_RAYON        Міжгірського
5:35    COURT_OBLAST       Закарпатської
6:36    CITIZEN            України
6:58    BIRTH_SETTL        Львів
6:154   PASSPORT           України
9:1     ARR_DATE           07 листопада 2024
9:32    ARR_TIME           20:30 год.
9:65    GUARD              Контрольний пост
9:115   GUARD              Адміністративно-оперативна група
9:219   DISLOCATION        АДРЕСА_1
9:285   ARR_SETTL          Торунь
9:303   ARR_GROMADA        Міжгірської
9:332   ARR_RAYON          Хустського
9:350   ARR_OBLAST         Закарпатської
9:412   CITIZEN            України
9:502   BORDER_CNTRY       Румунію
24:53   PROTO_DATE         08.11.2024
24:70   PROTOCOL           ЗхРУ № 023879
25:49   DET_DATE           07.11.2024
27:149  VPS                ІНФОРМАЦІЯ_2
28:64   ZNAK               207
29:14   ARR_DATE           07 листопада 2024
29:45   ARR_TIME           20.30 год.
29:113  ARR_SETTL          Торунь
29:131  ARR_GROMADA        Міжгірської
37:148  RESOLUTION         штрафу
37:257  FINE               5 950

Справа № 304/1512/24 Провадження № 3/304/1017/2024
ПОСТАНОВА
ІМЕНЕМ УКРАЇНИ
10 жовтня 2024 року м. Перечин
Суддя Перечинського районного суду Закарпатської області Ганько І. І., розглянувши матеріали, які надійшли з відділу прикордонної служби «ІНФОРМАЦІЯ_1» НОМЕР_1 прикордонного загону Державної прикордонної служби України про притягнення до адміністративної відповідальності
ОСОБА_1, ІНФОРМАЦІЯ_2, уродженця та мешканця АДРЕСА_1, непрацюючого, громадянина України,
за ч. 2 ст. 204-1 Кодексу України про адміністративні правопорушення,
УСТАНОВИВ:
з протоколу про адміністративне правопорушення серії ЗхРУ № 142153 від 08 червня 2024 року видно, що цього ж дня о 10.40 год ОСОБА_1 був виявлений та затриманий на ділянці відповідальності відділу прикордонної служби «ІНФОРМАЦІЯ_1», на околиці населеного пункту Перечин, прикордонним нарядом «Група реагування», на відстані 6 000 м до державного кордону України в напрямку 202 прикордонного знаку за вчинення спроби незаконного перетину державного кордону з України в Словацьку Республіку поза встановленими пунктами пропуску через державний кордон в пішому порядку, в складі групи осіб (спільно з ОСОБА_2, ІНФОРМАЦІЯ_3), чим порушив вимоги ст. 9, 12 Закону України «Про державний кордон» від 04 листопада 1991 року.
У судове засідання ОСОБА_1 не зʼявився, про дату, час та місце судового засідання повідомлявся у встановленому законом порядку, причину неявки суду не повідомив, клопотання про відкладення розгляду справи не подав, тому суддя вважає можливим розглянути справу за відсутності особи, яка притягається до адміністративної відповідальності.
Дослідивши матеріали справи, суддя прийшов до такого висновку.
Відповідно до вимог ст. 245 КУпАП завданням провадження у справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності із законом.
Згідно із ст. 7 цього Кодексу ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом. Провадження в справах про адміністративні правопорушення здійснюється на основі суворого додержання законності.
Стаття 6 Конвенції про захист прав і основоположних свобод, яка згідно ч. 1 ст. 9 Конституції України є частиною національного законодавства України, надає кожному право на справедливий і публічний розгляд його справи упродовж розумного строку незалежним і безстороннім судом, встановленим законом, який вирішить спір щодо його прав та обовʼязків.
Як розʼяснено в п. 2 Постанови Пленуму Вищого спеціалізованого суду України з розгляду цивільних і кримінальних справ № 11 «Про деякі питання дотримання розумних строків розгляду судами цивільних, кримінальних справ і справ про адміністративні правопорушення» від 17 жовтня 2014 року, строки, встановлені Кодексом України про адміністративні правопорушення, є обовʼязковими для судів та учасників судових процесів, оскільки визначають тривалість кожної стадії процесу або час, протягом якого має бути вчинено процесуальну дію.
У постанові від 11 липня 2018 року в справі № 308/8763/15-а (провадження №К/9901/12342/18) Верховний Суд у складі колегії суддів Касаційного адміністративного суду висловив правову позицію, згідно з якою визначення на законодавчому рівні у статті 38 КУпАП тривалості строків накладення адміністративного стягнення безпосередньо повʼязано з можливістю реального впливу адміністративної відповідальності на суспільні відносини, поведінку субʼєктів, їхню правосвідомість тощо, тобто з можливістю реалізації функцій адміністративної відповідальності, яка втрачається з плином часу.
Відповідно до пункту 7 частини першої статті 247 КУпАП провадження в справі про адміністративне правопорушення не може бути розпочато, а розпочате підлягає закриттю у разі закінчення на момент розгляду справи про адміністративне правопорушення строків, передбачених статтею 38 цього Кодексу.
При цьому наведена норма не містить положень про наявність у суду повноважень щодо встановлення обставин вчинення адміністративного правопорушення, наявності вини особи у його вчиненні у разі закриття провадження про адміністративні правопорушення.
Крім того, логічне тлумачення абзацу першого статті 247 КУпАП дозволяє дійти висновку, що встановлення зазначених у цій статті юридичних фактів є єдиною необхідною підставою для припинення будь-яких дій щодо притягнення особи до адміністративної відповідальності незалежно від встановлених будь-яких інших обставин, що підлягають зʼясуванню при розгляді справи про адміністративне правопорушення (стаття 280 КУпАП), у тому числі й вини особи у його вчиненні.
Таким чином, при вирішенні питання про притягнення особи до адміністративної відповідальності, першочерговим є встановлення судом дотримання строку накладення адміністративного стягнення, за умови закінчення якого суд або уповноважений орган взагалі позбавлені можливості досліджувати та вирішувати питання про наявність в діях особи ознак адміністративного проступку.
Аналогічно у рішенні Європейського суду з прав людини у справі «Грабчук проти України» від 26 вересня 2006 року визначено, що у разі закриття провадження по справі з нереабілітуючих обставин, питання про доведеність вини особи не вирішується.
Положеннями частини 5 статті 38 КУпАП зокрема передбачено, що адміністративне стягнення за вчинення правопорушень, передбачених статтями 204-1 і 204-2 цього Кодексу, може бути накладено протягом трьох місяців з дня їх виявлення, але не пізніше року з дня їх вчинення.
Оскільки дана справа про адміністративне правопорушення відносно ОСОБА_1 надійшла у провадження судді 18 червня 2024 року, а засобами поштового звʼязку за адресою, зазначеною у протоколі, протягом строків, визначених ч. 5 ст. 38 КУпАП, повідомити особу, яка притягається до адміністративної відповідальності, про розгляд справи не виявилося можливим, відтак на даний час з моменту виявлення правопорушення пройшло більше трьох місяців, тому суддя вважає, що провадження в справі про адміністративне правопорушення відносно ОСОБА_1 слід закрити.
Керуючись ст. 7, 9, 277, 278-280, 283, 285 Кодексу України про адміністративні правопорушення, суддя,
ПОСТАНОВИВ:
провадження у справі про адміністративне правопорушення відносно ОСОБА_1 про притягнення його до адміністративної відповідальності за ч. 2 ст. 204-1 КУпАП на підставі п. 7 ч. 1 ст. 247 КУпАП закрити.
Постанова у справі про адміністративне правопорушення набирає законної сили після закінчення строку на її оскарження.
Постанова судді у справі про адміністративне правопорушення може бути оскаржена особою, яку притягнуто до адміністративної відповідальності, її законним представником, захисником, потерпілим, його представником до Закарпатського апеляційного суду через місцевий суд, який виніс постанову, протягом десяти днів з дня її винесення.
Суддя: Ганько І. І.
=== ENTITIES ===
1:10    CASE_NUMBER        304/1512/24
4:1     HEARING_DATE       10 жовтня 2024
5:7     COURT_RAYON        Перечинського
5:36    COURT_OBLAST       Закарпатської
5:139   VPS                ІНФОРМАЦІЯ_1
6:82    CITIZEN            України
9:54    PROTOCOL           ЗхРУ № 142153
9:72    PROTO_DATE         08 червня 2024
9:116   ARR_TIME           10.40 год
9:219   VPS                ІНФОРМАЦІЯ_1
9:234   ARR_PLACE          на околиці
9:263   ARR_SETTL          Перечин
9:294   GUARD              Група реагування
9:325   DIST               6 000 м
9:374   ZNAK               202
9:469   BORDER_CNTRY       Словацьку Республіку
26:192  RESOLUTION         закрити

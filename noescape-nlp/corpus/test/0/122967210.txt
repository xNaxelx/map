Єдиний унікальний номер 305/3919/24
Номер провадження 3/305/2733/24
ПОСТАНОВА
ІМЕНЕМ УКРАЇНИ
08.11.2024 року місто Рахів
Суддя Рахівського районного суду Закарпатської області Дочинець С. І., розглянувши матеріали справи про адміністративне правопорушення, що надійшли з відділення інспекторів прикордонної служби «ІНФОРМАЦІЯ_1» ІНФОРМАЦІЯ_2 про притягнення до адміністративної відповідальності
ОСОБА_1, ІНФОРМАЦІЯ_3, уродженця с. Старі Петрівці Вишгородського району Київської області та мешканця АДРЕСА_1, громадянина України, не працюючого,
за ч.2 ст.204-1 Кодексу України про адміністративні правопорушення,-
ВСТАНОВИВ:
Від відділення інспекторів прикордонної служби «ІНФОРМАЦІЯ_1» ІНФОРМАЦІЯ_2 надійшов протокол про адміністративне правопорушення, складений відносно ОСОБА_1 про вчинення ним адміністративного правопорушення, відповідальність за яке передбачено ч.2 ст.204-1 КУпАП.
Згідно з протоколом про адміністративне правопорушення, у контрольованому прикордонному районі, на напрямку прикордонного знаку № 410 відстані 17 000 метрів від державного кордону (територія Богданської селищної громади Рахівського району Закарпатської області), прикордонним нарядом «Розвідувально пошукова група», 25 вересня 2024 року близько 21 години 45 хвилин, було виявлено та у подальшому затримано громадян України ОСОБА_1 спільно з ОСОБА_2 при спробі незаконного перетину державного кордону з України до Румунії поза пунктами пропуску через державний кордон України у складі групи осіб. Дії ОСОБА_1 кваліфіковано за ч.2 ст.204-1 КУпАП.
ОСОБА_1 у судове засідання не зʼявився. Про день, час та місце розгляду адміністративних матеріалів повідомлявся шляхом надсилання електронного повідомлення на номер телефону, вказаний в матеріалах справи. Проте в матеріалах справи є заява про розгляд справи без його участі.
З урахуванням наведеного та приписів ст.268 КУпАП, суддя вважає за можливе розглянути справу за відсутності ОСОБА_1.
Дослідивши матеріали справи про адміністративне правопорушення, суддя приходить до наступних висновків.
Згідно ст.251 КУпАП доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненнями особи, яка притягається до адміністративної відповідальності, потерпілих, свідків, висновком експерта, речовими доказами, показаннями технічних приладів та технічних засобів, що мають функції фото- і кінозйомки, відеозапису, у тому числі тими, що використовуються особою, яка притягається до адміністративної відповідальності, або свідками, а також працюючими в автоматичному режимі, чи засобів фото- і кінозйомки, відеозапису, у тому числі тими, що використовуються особою, яка притягається до адміністративної відповідальності, або свідками, а також працюючими в автоматичному режимі, які використовуються при нагляді за виконанням правил, норм і стандартів, що стосуються забезпечення безпеки дорожнього руху, протоколом про вилучення речей і документів, а також іншими документами.
Обовʼязок щодо збирання доказів покладається на осіб, уповноважених на складання протоколів про адміністративні правопорушення, визначених статтею 255 цього Кодексу.
Підставою притягнення субʼєкта правопорушення до юридичної відповідальності є наявність в його діях складу правопорушення.
Склад правопорушення - це сукупність передбачених законом обʼєктивних і субʼєктивних ознак діяння, які характеризують (визначають) його як правопорушення.
Як вбачається з вищезазначеного протоколу, ОСОБА_1 вчинив адміністративне правопорушення, за яке передбачена відповідальність за ч.2 ст.204-1 КУпАП.
Так, відповідно до ч.2 ст.204-1 КУпАП перетинання або спроба перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади, вчинене групою осіб, тягне за собою накладення штрафу від пʼятисот до восьмисот неоподатковуваних мінімумів доходів громадян або адміністративний арешт на строк від десяти до пʼятнадцяти діб, з конфіскацією знарядь і засобів вчинення правопорушення.
Виходячи з положень частини 2 статті 204-1 КУпАП вбачається, що обʼєктивну сторону даного правопорушення складає саме перетинання або спроба перетинання державного кордону будь-яким способом поза пунктами пропуску, вчинене групою осіб.
Згідно протоколу про адміністративне правопорушення ОСОБА_1 спільно з ОСОБА_2 були затримані у контрольованому прикордонному районі при спробі незаконного перетину державного кордону України поза пунктами пропуску.
На підтвердження зазначених вище обставин, до протоколу про адміністративне правопорушення надано протокол про адміністративне затримання ОСОБА_1 спільно з ОСОБА_2, у якому вказано, що їх затримано у контрольованому прикордонному районі при спробі перетину державного кордону України; пояснення ОСОБА_1 відповідно до яких він перебуваючи у відпустці, мав намір піднятись на гору Говерлу, був зупинений на блок пості прикордонниками; довідка про затримання ОСОБА_1 спільно з ОСОБА_2, відповідно до якої було виявлено та затримано двох громадян України, в ході проведення фільтраційно-перевірочних заходів було встановлено, що одним з них є ОСОБА_1, який мав на меті незаконний перетин державного кордону; документи які посвідчують особу ОСОБА_1.
Будь-яких інших доказів на підтвердження чи спростування наявності чи відсутності адміністративного правопорушення, а також винності ОСОБА_1 у його вчиненні, суду не надано.
Однак, з наданих до суду доказів неможливо встановити наявність у діях останнього ознак адміністративного правопорушення, передбаченого ч.2 ст.204-1 КУпАП, оскільки суду не надано жодного доказу (фото-, відеофіксації) того, що останній 25 вересня 2024 року намагався незаконно перетнути державний кордон України.
Так, як вбачається з матеріалів справи, ОСОБА_1 було затримано у контрольованому прикордонному районі при спробі незаконного перетину державного кордону. Разом з цим, матеріали справи не містять жодного доказу того, що даного громадянина було затримано при безпосередній спробі незаконного перетину державного кордону.
Більш того, сам по собі перебування ОСОБА_1 у контрольованому прикордонному районі без надання належних та допустимих доказів, не може свідчити про те, що він намагався незаконно перетнути державний кордон України.
З огляду на викладене, вбачається сумнівним той факт, що ОСОБА_1 намагався незаконно перетнути кордон.
У відповідності до положень ст.62 Конституції України обвинувачення не може ґрунтуватися на доказах, одержаних незаконним шляхом, а також на припущеннях. Усі сумніви щодо доведеності вини особи тлумачаться на її користь.
З огляду на викладене, суд приходить до висновку, що в діях ОСОБА_1 відсутня обʼєктивна сторона адміністративного правопорушення, передбаченого ч.2 ст.204-1 КУпАП.
Відповідно до ч.1 ст.9 КУпАП адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Відповідно до ст.280 КУпАП орган (посадова особа) при розгляді справи про адміністративне правопорушення зобовʼязаний зʼясувати, зокрема, чи було вчинено адміністративне правопорушення, чи винна дана особа в його вчиненні та інше.
Виходячи з вище викладеного, суд вважає, що доданими до даного протоколу про адміністративне правопорушення матеріалами вина ОСОБА_1, яка є складовою частиною будь-якого складу правопорушення і має бути обовʼязково встановлена при розгляді адміністративних матеріалів, недоведена та не може бути встановлена судом.
Отже, враховуючи зазначене, приймаючи до уваги, що вина ОСОБА_1 є недоведеною та не встановленою, відсутня обʼєктивна сторона адміністративного правопорушення, суд вважає, що у діях останнього відсутній склад правопорушення, передбаченого ч.2 ст.204-1 КУпАП, а тому, у відповідності до п.1 ч.1 ст.247 КУпАП, провадження в справі про адміністративне правопорушення відносно ОСОБА_1 підлягає закриттю.
Враховуючи вимоги ст.40-1 КУпАП судовий збір в сумі 605 гривень 60 копійок слід віднести за рахунок держави.
На підставі викладеного, керуючись ст. 9, 10, 247, 251, 252, 280, 284 КУпАП, суддя,-
ПОСТАНОВИВ:
Справу про адміністративне правопорушення у відношенні ОСОБА_1, ІНФОРМАЦІЯ_3, уродженця с. Старі Петрівці Вишгородського району Київської області, за частиною 2 статті 204-1 Кодексу України про адміністративні правопорушення, закрити на підставі п.1 ч.1 ст.247 КУпАП у звʼязку з відсутністю у його діях складу адміністративного правопорушення.
Судовий збір у сумі 605 гривень 60 копійок віднести за рахунок держави.
На постанову може бути подана апеляційна скарга до Закарпатського апеляційного суду через Рахівський районний суд Закарпатської області протягом 10 діб з дня її проголошення.
Суддя Рахівського районного суду
Закарпатської області Дочинець С. І.
=== ENTITIES ===
1:25    CASE_NUMBER        305/3919/24
5:1     HEARING_DATE       08.11.2024
6:7     COURT_RAYON        Рахівського
6:34    COURT_OBLAST       Закарпатської
6:195   VPS                ІНФОРМАЦІЯ_1
7:37    BIRTH_SETTL        Старі Петрівці
7:52    BIRTH_RAYON        Вишгородського
7:74    BIRTH_OBLAST       Київської
7:126   CITIZEN            України
10:49   VPS                ІНФОРМАЦІЯ_1
11:131  ZNAK               410
11:144  DIST               17 000 метрів
11:192  ARR_GROMADA        Богданської
11:221  ARR_RAYON          Рахівського
11:240  ARR_OBLAST         Закарпатської
11:286  GUARD              Розвідувально пошукова група
11:317  ARR_DATE           25 вересня 2024
11:346  ARR_TIME           21 години 45 хвилин
11:416  CITIZEN            України
11:514  BORDER_CNTRY       Румунії
23:403  ARR_PLACE          на блок пості
25:237  ARR_DATE           25 вересня 2024
38:92   BIRTH_SETTL        Старі Петрівці
38:107  BIRTH_RAYON        Вишгородського
38:129  BIRTH_OBLAST       Київської
38:227  RESOLUTION         закрити
41:7    COURT_RAYON        Рахівського
42:1    COURT_OBLAST       Закарпатської

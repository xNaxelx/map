Справа № 298/1810/24
Номер провадження 3/298/1225/24
ПОСТАНОВА
ІМЕНЕМ УКРАЇНИ
16 жовтня 2024 року смт. Великий Березний
Суддя Великоберезнянського районного суду Закарпатської області Зизич В. В., розглянувши матеріали справи, які надійшли з відділу прикордонної служби «ІНФОРМАЦІЯ_1» ІНФОРМАЦІЯ_2 про притягнення до адміністративної відповідальності ОСОБА_1, ІНФОРМАЦІЯ_3, громадянина України, уродженця с. Виноград Лисянського району Черкаської області, мешканця АДРЕСА_1, тимчасово непрацюючого, за вчинення правопорушення, передбаченого ч.1 ст.204-1 КУпАП,
ВСТАНОВИВ:
Згідно протоколу про адміністративне правопорушення ЗхРУ № 010726 від 3 вересня 2024 року, ОСОБА_1 3 вересня 2024 року о 09 год. 45 хв. на околиці населеного пункту Жорнава Ужгородського району Закарпатської області на відстані близько 6000 метрів до лінії державного кордону на напрямку 30 прикордонного знаку Словацької Республіки був виявлений та затриманий під час спроби незаконного перетину державного кордону в пішому порядку з України в Словацьку Республіку поза встановленими пунктами пропуску через державний кордон в умовах воєнного стану. Своїми діями порушив вимоги ст.ст. 9, 12 Закону України «Про державний кордон» від 04.11.1991 р., чим вчинив адміністративне правопорушення, відповідальність за яке передбачена за ч. 1 ст. 204-1 КУпАП.
ОСОБА_1 у судове засідання не зʼявився, про час, місце та дату розгляду справи був повідомлений належним чином шляхом надіслання йому SMS-повідомлення згідно поданої ним письмової заяви. Про причину неявки суд не повідомив, клопотань про відкладення розгляду справи не надходило.
Суд зауважує, що у протоколі про адміністративне правопорушення серії ЗхРУ № 010726 від 3 вересня 2024 року, складеному стосовно ОСОБА_1, міститься підпис останнього про ознайомлення з тим, що розгляд адміністративної справи відбудеться у Великоберезнянському районному суді.
Крім цього, у матеріалах справи наявна заява ОСОБА_1, в якій він зазначає, що повідомлений про те, що розгляд справи про адміністративне правопорушення за ч.1 ст.204-1 КУпАП відбудеться у приміщенні Великоберезнянського районного суду Закарпатської області за адресою: с-ще Великий Березний, вул. Шевченка, 22. В заяві зазначив, що свою провину визнає, обіцяє такого більше не повториться та просить суд розглянути матеріали справи про адміністративне правопорушення без його участі у звʼязку із неможливістю прибути до суду, тому, що перебуває у відрядженні.
Згідно із ст.17 Закону України «Про виконання рішень та застосування практики Європейського суду з прав людини» від 23 лютого 2006 року, суди застосовують рішення Європейського суду з прав людини як джерело права.
Рішенням Європейського суду з прав людини від 3 квітня 2008 року у справі «Пономарьов проти України» (п.14) наголошено, що сторони в розумні інтервали часу мають вживати заходів, щоб дізнатись про стан відомого їм судового провадження.
Верховним Судом в п. 34 постанови від 12 березня 2019 року по справі № 910/9836/18 також зазначено, що вжиття заходів для прискорення процедури розгляду є обовʼязком не тільки для держави, а й в осіб, які беруть участь у справі. Так, Європейський суд з прав людини в рішенні від 07.07.1989 у справі "Юніон Аліментаріа Сандерс С. А. проти Іспанії" зазначив, що заявник зобовʼязаний демонструвати готовність брати участь на всіх етапах розгляду, що стосуються безпосередньо його, утримуватись від використання прийомів, які повʼязані із зволіканням у розгляді справи, а також максимально використовувати всі засоби внутрішнього законодавства для прискорення процедури слухання.
При цьому, суддею зауважується, що ОСОБА_1 мав обʼєктивну можливість особисто або через представника в повній мірі реалізувати свої права, передбачені ст. 268 КУпАП, та не був позбавлений можливості надати письмові клопотання, заяви, звернення чи пояснення з приводу обставин правопорушення, однак такими своїми правами останній не скористався.
Вищевказані обставини свідчать про те, що ОСОБА_1 не зʼявився в судове засідання, знаючи, що в провадженні суду знаходиться відповідна справа, про що свідчать наведені вище обставини.
За таких обставин, неявка особи, відносно якої складено протокол про адміністративне правопорушення, на судовий розгляд справи являється її волевиявленням, яке свідчить про відмову від реалізації свого права на безпосередню участь у судовому розгляді справи та інших процесуальних прав.
Відповідно до ч.1 ст.268 КУпАП України справа про адміністративне правопорушення може бути розглянута під час відсутності особи, яка притягується до адміністративної відповідальності, лише у випадках, коли є дані про своєчасне її сповіщення про місце і час розгляду справи і якщо від неї не надійшло клопотання про відкладення розгляду справи.
Від ОСОБА_1 клопотань про відкладення розгляду справи не надходило.
За змістом ст.268 КУпАП України присутність особи, яка притягається до адміністративної відповідальності, при розгляді справи про адміністративні правопорушення передбачені ст. 204-1 КУпАП України, не є обовʼязковою.
За таких обставин, суд у відповідності до вимог ст.268 КУпАП вважає, що дану справу може бути розглянуто.
Дослідивши матеріали справи, оцінивши докази по справі, суд приходить до наступних висновків.
Положеннями ч.1 ст.204-1 КУпАП встановлено відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Згідно ст.9 Закону України "Про Державний кордон України" перетинання державного кордону України здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Пункт пропуску через державний кордон України - це спеціально виділена територія на залізничних та автомобільних станціях, у морських і річкових портах, аеропортах (аеродромах) з комплексом будівель, споруд і технічних засобів, де здійснюються прикордонний, митний та інші види контролю і пропуск через державний кордон осіб, транспортних засобів, вантажів та іншого майна.
Суд приходить до висновку про доведеність винуватості ОСОБА_1 у вчиненні адміністративного правопорушення, передбаченого ч. 1 ст. 204-1 КУпАП, дії останнього за ч. 1 ст. 204-1 КУпАП, як спроба перетинання державного кордону України будь-яким способом поза пунктами пропуску через державний кордон України, кваліфіковані вірно.
Факт скоєння адміністративного правопорушення та винуватість ОСОБА_1 у вчиненні адміністративного правопорушення, передбаченого ч.1 ст.204-1 КУпАП, повністю підтверджується сукупністю зібраних по справі та досліджених у судовому засіданні доказів, а саме:
- протоколом про адміністративне правопорушення ЗхРУ № 010726 від 3 вересня 2024 року. Вказаний протокол відповідає вимогам ст. 256 КУпАП, як щодо змісту так і щодо форми, містить підпис ОСОБА_1 про ознайомлення зі змістом протоколу, отримання примірнику протоколу;
- протоколом про адміністративне затримання від 3 вересня 2024 року, згідно з яким ОСОБА_1 був затриманий о 09 год. 45 хв. 3 вересня 2024 року на строк до трьох діб з метою встановлення особи та зʼясування обставин правопорушення. Затриманий ОСОБА_1 3 вересня 2024 року о 12 год. 30 хв. був звільнений на підставі встановлення особи, зʼясування обставин правопорушення;
- письмовими поясненнями помічника начальника відділу прикордонної служби «ІНФОРМАЦІЯ_1» з адміністративно-юрисдикційної діяльності ОСОБА_2, від 3 вересня 2024 року, в яких він зазначив, що виконував наказ на охорону державного кордону у прикордонному наряді «Старший зміни прикордонних нарядів» в період з 08:00 03.09.2024 року по 08:00 04.09.2024 року. 3 вересня 2024 року 09 год. 45 хв. на околиці населеного пункту Жорнава, Ужгородського району, Закарпатської області на відстані 6000 метрів до лінії державного кордону на напрямку 30 прикордонного знаку Словацької Республіки було виявлено та затримано гр. України ОСОБА_1, під час спроби незаконного перетинання державного кордону, в пішому порядку з України в Словацьку Республіку поза встановленими пунктами пропуску через державний кордон в умовах воєнного стану;
- згодою на обробку персональних даних наданою ОСОБА_1, інформацією про особу ОСОБА_1, ІНФОРМАЦІЯ_4, наданою Державною міграційною службою України; заявою ОСОБА_1 від 03.09.2024 року, якою він повідомляє, що не потребує послуг адвоката з центру безоплатної вторинної правової допомоги, повідомляти родичів про затримання не бажає; довідкою про результати проведення фільтраційно-перевірочних заходів; витягом з книги прикордонної служби відділу прикордонної служби «ІНФОРМАЦІЯ_1» (тип В) в період із 20.00 02.09.2024 року по 20.00 03.09.2024 року, щодо результатів плану виконання ОДК та списку особового складу.
Суд констатує, що Указом Президента України № 64/2022 від 24.02.2022 року «Про введення воєнного стану в Україні», затвердженим Законом України «Про затвердження Указу Президента України «Про введення воєнного станув Україні» № 2102-ІХ від 24.02.2022 року, постановлено ввести в Україні воєнний стан із 05 години 30 хвилин 24 лютого 2022 року строком на 30 діб, який відповідно до Указів Президента України «Про продовження строку дії воєнного стану в Україні» № 133/2022 від 14.03.2022, № 259/2022 від 18.04.2022, № 341/2022 від 17.05.2022, № 573/2022 від 12.08.2022, № 757/2022 від 07.11.2022 неодноразово продовжувався, зокрема, востаннє Указом Президента України № 469/2024 від 23.07.2024 року «Про продовження строку дії воєнного стану в Україні» продовжено строк дії воєнного стану в Україні з 05 год. 30 хв. 12.08.2024 року строком на 90 діб.
Відтак правопорушення ОСОБА_1 вчинив у період дії воєнного стану.
Проаналізувавши зібрані та дослідженні в судовому засіданні докази в їх сукупності з точки зору допустимості, обʼєктивності та достатності, з урахуванням характеру вчиненого правопорушення та його наслідків, обставин справи, характеризуючих особу порушника даних, суд вважає за необхідне застосувати до ОСОБА_1 адміністративне стягнення у вигляді штрафу, що буде достатнім для його виправлення та запобігання вчиненню ним протиправних дій в подальшому.
Даних про притягнення протягом року ОСОБА_1 до адміністративної відповідальності матеріали справи не містять.
Обставин, що помʼякшують відповідальність за адміністративне правопорушення, щодо ОСОБА_1 судом не встановлено.
Відповідно до ст.35 КУпАП суд визнає обставиною, що обтяжує відповідальність за адміністративне правопорушення, щодо ОСОБА_1 - вчинення правопорушення в умовах надзвичайних обставин, а саме воєнного стану.
Обставин, що виключають адміністративну відповідальність, визначених ст.17 КУпАП, у даній справі не встановлено, передбачені ст.38 КУпАП строки накладення адміністративного стягнення на момент розгляду справи не закінчились.
У порядку вимог ст.ст. 33, 34 КУпАП суд враховує встановлені обставини вчинення ОСОБА_1 правопорушення, характер скоєного проступку, умови та ситуацію, в яких правопорушення вчинено, особу порушника, наявність обставин, що обтяжують відповідальність за адміністративне правопорушення, враховуючи ступінь провини винної особи та її майновий стан, суд приходить до висновку, що ОСОБА_1 слід призначити стягнення за ч.1 ст.204-1 КУпАП в межах санкції вказаної частини статті у виді штрафу в розмірі двохсот неоподатковуваних мінімумів доходів громадян.
На переконання суду, таке стягнення буде достатнім для виправлення ОСОБА_1 і відповідатиме визначеній ст. 23 КУпАП меті адміністративного стягнення.
Згідно положень ст.40-1 КУпАП судовий збір у провадженні по справі про адміністративне правопорушення у разі винесення судом (суддею) постанови про накладення адміністративного стягнення сплачується особою, на яку накладено таке стягнення.
Відповідно до п. 5 ч. 2 ст.4 Закону України «Про судовий збір» у разі ухвалення судом постанови про накладення адміністративного стягнення справляється судовий збір в розмірі 0,2 розміру прожиткового мінімуму для працездатних осіб.
Отже, з ОСОБА_1 слід стягнути в даній справі судовий збір в сумі 605,60 грн.
Керуючись ст. ст. 204-1, 252, 283, п. 1 ч. 1 ст. 284, 285, 287 КУпАП, суддя, -
ПОСТАНОВИВ:
ОСОБА_1 визнати винним у вчиненні адміністративного правопорушення, передбаченого ч.1 ст.204-1 КУпАП, та застосувати до нього адміністративне стягнення у виді штрафу в розмірі двохсот неоподатковуваних мінімумів доходів громадян, що становить 3400 (три тисячі чотириста) гривень, на рахунок №UА208999980313040106000007393, отримувач коштів ГУК у Закарпатській області/ВеликоберезнянськаТГ/21081100, код за ЄДРПОУ 37975895, банк отримувача Казначейство України (ЕАП), за кодом класифікації доходів бюджету 21081100.
Згідно з ч. 1 ст. 307 КУпАП штраф має бути сплачений порушником не пізніше як через пʼятнадцять днів з дня вручення йому постанови про накладення штрафу, а в разі оскарження такої постанови - не пізніше як через пʼятнадцять днів з дня повідомлення про залишення скарги без задоволення.
Відповідно до ст. 308 КУпАП у разі несплати правопорушником штрафу у зазначений строк, у порядку примусового виконання постанови про стягнення штрафу за вчинення адміністративного правопорушення, з правопорушника стягується подвійний розмір штрафу 6800 (шість тисяч вісімсот) гривень 00 копійок.
Стягнути з ОСОБА_1 в доход держави судовий збір у розмірі 605 (шістсот пʼять) гривень 60 копійок на рахунок №UА908999980313111256000026001, отримувач коштів ГУК у м. Києві 22030106, код за ЄДРПОУ 37993783, банк отримувача Казначейство України (ЕАП), за кодом класифікації доходів бюджету 22030106.
На постанову протягом десяти днів з дня її винесення може бути подано апеляційну скаргу до Закарпатського апеляційного суду через Великоберезнянський районний суд Закарпатської області.
Суддя Зизич В. В.
=== ENTITIES ===
1:10    CASE_NUMBER        298/1810/24
5:1     HEARING_DATE       16 жовтня 2024
6:7     COURT_RAYON        Великоберезнянського
6:43    COURT_OBLAST       Закарпатської
6:152   VPS                ІНФОРМАЦІЯ_1
6:267   CITIZEN            України
6:289   BIRTH_SETTL        Виноград
6:298   BIRTH_RAYON        Лисянського
6:317   BIRTH_OBLAST       Черкаської
8:53    PROTOCOL           ЗхРУ № 010726
8:71    PROTO_DATE         3 вересня 2024
8:100   ARR_DATE           3 вересня 2024
8:122   ARR_TIME           09 год. 45 хв.
8:137   ARR_PLACE          на околиці
8:166   ARR_SETTL          Жорнава
8:174   ARR_RAYON          Ужгородського
8:195   ARR_OBLAST         Закарпатської
8:237   DIST               6000 метрів
8:289   ZNAK               30
8:312   CITIZEN            Словацької Республіки
8:446   BORDER_CNTRY       Словацьку Республіку
10:71   PROTOCOL           ЗхРУ № 010726
10:89   PROTO_DATE         3 вересня 2024
28:49   PROTOCOL           ЗхРУ № 010726
28:67   PROTO_DATE         3 вересня 2024
29:49   DET_DATE           3 вересня 2024
29:109  DET_TIME           09 год. 45 хв.
29:251  ARR_DATE           3 вересня 2024
29:273  ARR_TIME           12 год. 30 хв.
30:76   VPS                ІНФОРМАЦІЯ_1
30:391  ARR_PLACE          на околиці
30:420  ARR_SETTL          Жорнава
30:429  ARR_RAYON          Ужгородського
30:451  ARR_OBLAST         Закарпатської
30:485  DIST               6000 метрів
30:537  ZNAK               30
30:560  CITIZEN            Словацької Республіки
30:613  CITIZEN            України
30:718  BORDER_CNTRY       Словацьку Республіку
31:467  VPS                ІНФОРМАЦІЯ_1
46:160  RESOLUTION         штрафу
46:244  FINE               3400

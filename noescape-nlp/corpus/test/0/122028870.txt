Справа № 304/1881/24 Провадження № 3/304/1184/2024
ПОСТАНОВА
ІМЕНЕМ УКРАЇНИ
01 жовтня 2024 року м. Перечин
Суддя Перечинського районного суду Закарпатської області Ганько І. І., розглянувши матеріали, які надійшли з НОМЕР_1 прикордонного загону Державної прикордонної служби України про притягнення до адміністративної відповідальності
ОСОБА_1, ІНФОРМАЦІЯ_1, мешканця та зареєстрованого у АДРЕСА_1, непрацюючого, громадянина України,
за ч. 2 ст. 204-1 Кодексу України про адміністративні правопорушення,
УСТАНОВИВ:
з протоколу про адміністративне правопорушення серії ЗхРУ № 143423 видно, що ОСОБА_1 о 17 год 25 хв 09 липня 2024 року був виявлений та затриманий на ділянці відповідальності відділу прикордонної служби «ІНФОРМАЦІЯ_2», на околиці населеного пункту Перечин (Ужгородський район, місто Перечин) прикордонним нарядом «Контрольний пост» на відстані 7000 метрів до державного кордону в напрямку 200 прикордонного знаку за вчинення спроби незаконного перетинання державного кордону з України в Словацьку Республіку поза встановленими пунктами пропуску через державний кордон, в складі групи осіб (спільно з громадянами України ОСОБА_2, ІНФОРМАЦІЯ_3, та ОСОБА_3, ІНФОРМАЦІЯ_4), чим своїми діями порушив вимоги ст. 9, 12 Закону України «Про Державний кордон» від 04 листопада 1991 року.
У судове засідання ОСОБА_1 не зʼявився, про місце, дату та час судового засідання повідомлявся у встановленому законом порядку.
Вивчивши письмові матеріали справи про адміністративне правопорушення, суддя прийшов до висновку, що протокол підлягає поверненню на доопрацювання виходячи з таких підстав.
Стаття 280 КУпАП закріплює обовʼязок посадової особи при розгляді справи про адміністративне правопорушення зʼясувати чи було вчинено адміністративне правопорушення та чи винна дана особа в його вчиненні.
Вимоги до протоколу про адміністративне правопорушення викладені у ч. 1 ст. 256 КУпАП.
Так, у протоколі про адміністративне правопорушення зазначаються: дата і місце його складання, посада, прізвище, імʼя, по батькові особи, яка склала протокол; відомості про особу, яка притягається до адміністративної відповідальності (у разі її виявлення); місце, час вчинення і суть адміністративного правопорушення; нормативний акт, який передбачає відповідальність за дане правопорушення; прізвища, адреси свідків і потерпілих, прізвище викривача (за його письмовою згодою), якщо вони є; пояснення особи, яка притягається до адміністративної відповідальності; інші відомості, необхідні для вирішення справи. Якщо правопорушенням заподіяно матеріальну шкоду, про це також зазначається в протоколі.
Протокол про адміністративне правопорушення має важливе значення для процесу доказування за умови, якщо він правильно складений, а тому в протоколі повинні обʼєктивно відбиватися відомості, що мають значення для розгляду справи по суті.
Вказаних вимог інспектором прикордонної служби «ІНФОРМАЦІЯ_2» молодшим сержантом ОСОБА_4 при оформленні протоколу не дотримано, оскільки не зазначено дати складання протоколу про адміністративне правопорушення.
Крім цього, докази у вигляді копій документів повинні відповідати вимогам п. 5.26 Національного стандарту України «Державна уніфікована система документації. Уніфікована система організаційно-розпорядчої документації. Вимоги до оформлювання документів» ДСТУ 4163 - 2020, затверджені наказом Держспоживстандарту України від 01.07.2020 № 144, зокрема, відмітка про засвідчення копії документа складається з таких елементів: слів «Згідно з оригіналом» (без лапок), найменування посади, особистого підпису особи, яка засвідчує копію, її власного імені та прізвища, дати засвідчення копії. У випадках, визначених законодавством, копії документів засвідчують відбитком печатки юридичної особи, структурного підрозділу (служби діловодства, служби кадрів, бухгалтерії тощо) юридичної особи або печатки «Для копій».
Натомість посадовою особою уповноваженою на складання протоколу додано до протоколу документи (письмові пояснення осіб, протоколи про адміністративні правопорушення та про адміністративні затримання), які не засвідчені належним (жодним) чином.
Невідповідність протоколу про адміністративне правопорушення вимогам закону унеможливлює прийняття у справі законного й обґрунтованого судового рішення. Тому без усунення зазначених вище недоліків протоколу про адміністративне правопорушення розгляд справи є неможливим.
В свою чергу частина 2 статті 251 КУпАП передбачає, що обовʼязок щодо збирання доказів покладається на осіб, уповноважених на складання протоколів про адміністративні правопорушення, визначених статтею 255 КУпАП.
Враховуючи викладене, суддя приходить до висновку, що процедура оформлення матеріалів про адміністративне правопорушення проведена в порушення вимог КУпАП, зазначені порушення при складанні адміністративного матеріалу унеможливлюють повний, всебічний та обʼєктивний розгляд справи, а тому вважає за необхідне повернути справу про адміністративне правопорушення відносно ОСОБА_1 на доопрацювання для усунення вказаних недоліків.
Крім цього суддя звертає увагу на необхідність усунення зазначених недоліків в максимально стислі строки, оскільки відповідно до ст. 38 КУпАП строк притягнення до адміністративної відповідальності складає три місяці з моменту його вчинення.
Керуючись ст. 7, 9, 277, 278-280, 283, 285 Кодексу України про адміністративні правопорушення, суддя
ПОСТАНОВИВ:
справу про адміністративне правопорушення № 304/1881/24 відносно ОСОБА_1, ІНФОРМАЦІЯ_1, про притягнення його до адміністративної відповідальності за ч. 2 ст. 204-1 КУпАП повернути на доопрацювання до НОМЕР_1 прикордонного загону Державної прикордонної служби України.
Постанова оскарженню не підлягає.
Суддя: Ганько І. І.
=== ENTITIES ===
1:10    CASE_NUMBER        304/1881/24
4:1     HEARING_DATE       01 жовтня 2024
5:7     COURT_RAYON        Перечинського
5:36    COURT_OBLAST       Закарпатської
6:90    CITIZEN            України
9:54    PROTOCOL           ЗхРУ № 143423
9:88    ARR_TIME           17 год 25 хв
9:101   ARR_DATE           09 липня 2024
9:205   VPS                ІНФОРМАЦІЯ_2
9:220   ARR_PLACE          на околиці
9:249   ARR_SETTL          Перечин
9:258   BIRTH_RAYON        Ужгородський
9:315   GUARD              Контрольний пост
9:345   DIST               7000 метрів
9:390   ZNAK               200
9:488   BORDER_CNTRY       Словацьку Республіку
9:613   CITIZEN            України
16:49   VPS                ІНФОРМАЦІЯ_2
25:45   CASE_NUMBER        304/1881/24
25:171  RESOLUTION         повернути

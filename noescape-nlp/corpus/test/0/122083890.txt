Справа №: 302/1373/24 3/302/605/24
ПОСТАНОВА
ІМЕНЕМ УКРАЇНИ
04.10.2024 селище Міжгірʼя Закарпатської області
Міжгірський районний суд Закарпатської області у складі судді Пухальського С. В., розглянувши справу про адміністративне правопорушення відносно
ОСОБА_1, ІНФОРМАЦІЯ_1, громадянина України, проживаючого за адресою: АДРЕСА_1, військовослужбовця,
за частиною 1 статті 204-1 Кодексу України про адміністративні правопорушення (далі КУпАП),
ВСТАНОВИВ:
Згідно протоколу про адміністративне правопорушення від 25.08.2024 серії ЗхРУ № 136674, 25 серпня 2024 року близько 22:30 години, встановлено, що ОСОБА_1, здійснив спробу незаконного перетину державного кордону з України в Румунію, поза пунктами пропуску через державний кордон у складі групи осіб, та був виявлений прикордонним нарядом «Контрольний пост» в межах контрольованого прикордонного району на ок. н. п. НОМЕР_1 ?я (територія Міжгірської селищної громади Хустського району Закарпатської області). Своїми діями ОСОБА_1 порушив вимоги статей 9, 12 Закону України «Про державний кордон України» та вчинив адміністративне правопорушення, передбачене частиною 1 статті 204-1 КУпАП.
ОСОБА_1 в судове засідання не зʼявився, про його дату час та місце повідомлявся шляхом направлення SMS-повідомлення про виклик у судове засідання на повідомлений ним номер мобільного телефону. Крім того, при складанні протоколу про адміністративне правопорушення притягуваному було повідомлено про розгляд такого в Міжгірському районному суді Закарпатської області.
Дослідивши матеріали справи, суд приходить до наступного висновку.
Згідно з вимогами статті 245 КУпАП, завданнями провадження в справах про адміністративне правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності із законом.
У відповідності зі статтею 280 КУпАП, суд при розгляді справи про адміністративне правопорушення, крім іншого, зобовʼязаний зʼясувати: чи було вчинено адміністративне правопорушення, чи винна дана особа в його вчинення, чи підлягає вона адміністративній відповідальності, а також зʼясувати інші обставини, що мають значення для правильного вирішення справи.
Відповідно частини 1 статті 2 КУпАП, законодавство України про адміністративне правопорушення складається з цього Кодексу та інших законів України, а згідно положень статті 9 Конституції України, статті 19 Закону України «Про міжнародні договори» та статті 17 Закону України «Про виконання рішень та застосування практики Європейського суду з прав людини» усталена судова практика Європейського суду з прав людини (далі ЄСПЛ) є частиною національного законодавства та обовʼязкова до застосування судами як джерело права.
Згідно частин 1-3 статті 7 КУпАП, ніхто не може бути підданий заходу впливу в звʼязку з правопорушенням інакше як на підставах і в порядку, встановлених законом; провадження в справах здійснюється на основі суворого додержання законності; застосування уповноваженими на те органами і посадовими особами заходів адміністративного впливу провадиться в межах їх компетенції, у точній відповідності з законом.
Адміністративна відповідальність за частиною 1 статті 204-1 КУпАП настає за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Обʼєктом даного адміністративного проступку є суспільні відносини у сфері охорони державного кордону. Обʼєктивна сторона правопорушення виражається у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади (формальний склад).
Відповідно до статті 9 Закону України «Про Державний кордон України», перетинання державного кордону України здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Згідно статті 12 Закону України «Про Державний кордон України», пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України. Пропуск транспортних засобів, вантажів через державний кордон України провадиться відповідно до законодавства України і міжнародних договорів України.
Відповідно до міжнародних договорів України Кабінетом Міністрів України може бути встановлено спрощений порядок пропуску осіб, транспортних засобів, вантажів через державний кордон України.
Притягнення особи до адміністративної відповідальності можливе лише при наявності в її діях складу адміністративного правопорушення, обовʼязковими елементами якого є: обʼєкт, обʼєктивна сторона, субʼєкт, субʼєктивна сторона (вина). Відсутність хоча б одного із вказаних елементів виключає склад правопорушення взагалі, а порушена справа підлягає закриттю.
Доказами в справі є будь-які фактичні дані, на основі яких у визначеному законом порядку суддя встановлює наявність чи відсутність правопорушення, винність особи в його вчиненні та інші обставини, що мають значення для правильного вирішення справи, які установлюються протоколом про адміністративне правопорушення, поясненнями особи, яка притягається до адміністративної відповідальності, свідків тощо (частина 1 статті 251 КУпАП), а обовʼязок щодо їх (доказів) збирання покладається на осіб, уповноважених на складання протоколів про адміністративні правопорушення, визначених законом (частина 2 статті 251, стаття 255 КУпАП).
З протоколу про адміністративне правопорушення від 25.08.2024 вбачається, що 25.08.2024 о 22:30 год нарядом «Контрольний пост» в межах контрольованого району на ок. н.п. Міжгірʼя (територія Міжгірської селищної громади Хустського району Закарпатської області) було виявлено та затримано гр. України ОСОБА_1, який здійснив спробу незаконного перетину державного кордону України в Румунію поза встановленими пунктами пропуску через державний кордон України, у складі групи осіб, чим порушив вимоги статей 9, 12 Закону України «Про державний кордон України» від 04.11.1991, відповідальність за яке передбачено частиною 1 статті 204-1 КУпАП.
Суд вважає зазначений протокол неналежним доказом, оскільки, у порушення вимог статті 256 КУпАП, а також Інструкції з оформлення посадовими особами Державної прикордонної служби України матеріалів справ про адміністративні правопорушення, уповноваженою посадовою особою не конкретизовано місце вчинення ОСОБА_1 інкримінованого йому діяння, не зазначено координати, де нібито здійснено спробу перетину державного кордону, не додано схему із зазначенням цих координат із привʼязкою до місцевості.
Також, із протоколу про адміністративне правопорушення та матеріалів справи не вбачається, якими саме діями ОСОБА_1 вчинив незаконну спробу перетину державного кордону.
Згідно з протоколом про адміністративне правопорушення, ОСОБА_1 було затримано в межах контрольованого району на ок. н.п. Міжгірʼя (територія Міжгірської селищної громади Хустського району Закарпатської області), який здійснив спробу незаконного перетину державного кордону з України в Румунію поза пунктами пропуску через державний кордон.
Суд зауважує, що протокол про адміністративне правопорушення не містить опису місця й способу вчинення інкримінованого правопорушення, тобто де саме поза пунктом пропуску через державний кордон ОСОБА_1 вчинено спробу його перетину та з використанням яких засобів. При цьому з матеріалів справи вбачається, що ОСОБА_1 був затриманий працівниками Державної прикордонної служби України на околиці селища Міжгірʼя, яке знаходиться на відстані більш як 70 км від кордону України з Румунією і на території Міжгірської селищної громади та колишнього Міжгірського району Закарпатської області не має пропускних пунктів прикордонного режиму.
Водночас, суд зауважує на тому, що матеріали справи не містять схеми правопорушення, на якій зафіксовані умовні позначки місця вчинення правопорушення, місця розташування «Контрольного посту» відділу прикордонної служби, маршрут руху порушника та лінію державного кордону, а також фото чи відео фіксації факту вчинення правопорушення, пояснення інших осіб у групі із якими, згідно протоколу притягуваний вчинив спробу незаконного перетину кордону, у справі відсутні, речових доказів чи взагалі будь-яких інших доказів, які б не субʼєктивно (на розсуд субʼєкта складання протоколу), а обʼєктивно вказували на умисел та вчинення ОСОБА_1 дій спрямованих на перетин кордону, що ставиться йому у провину, суду не надано. Протокол про адміністративне правопорушення, сам по собі, без підтвердження іншими належними та допустимими доказами, не є безумовним та беззаперечним доказом доведення вини особи у вчиненні адміністративного правопорушення.
З огляду на вказане, суд не приймає як доказ на підтвердження наявності в діях ОСОБА_1 складу інкримінованого адміністративного правопорушення, протокол про адміністративне правопорушення від 25.08.2024.
Таким чином, суд приходить до висновку про те, що наявність в діях ОСОБА_1 складу правопорушення, передбаченого частиною 1 статті 204-1 КУпАП за обставин, викладених у протоколі, не відповідають фактичним обставинам та матеріалам справи.
Відповідно до вимог діючого законодавства про адміністративні правопорушення, а саме статей 9, 245 КУпАП, особа може бути притягнута до адміністративної відповідальності лише за наявності в її діях події та складу адміністративного правопорушення, який має бути встановлений судом тільки після всебічної та повної оцінки всіх належних доказів по справі.
Частина 1 статті 7 КУпАП передбачає, що ніхто не може бути підданий заходу впливу у звʼязку з адміністративним правопорушенням інакше як на підставах і в порядку, встановлених законом.
Відповідно до статті 62 Конституції України, обвинувачення не може ґрунтуватися на доказах, одержаних незаконним шляхом та на припущеннях, а усі сумніви щодо доведеності вини особи тлумачиться на її користь. Суд при розгляді справи про адміністративне правопорушення повинен прийти до висновку про винуватість особи, яка притягається до адміністративної відповідальності, поза розумним сумнівом.
Обовʼязок щодо збирання доказів покладається на осіб, уповноважених на складання протоколів про адміністративні правопорушення, визначених статтею 255 КпАП України.
У силу принципу презумпції невинуватості, діючого в адміністративному праві, всі сумніви у винності особи, що притягується до відповідальності, тлумачиться на її користь, недоведена вина прирівнюється до доведеної невинуватості.
Стандарт доведення вини «поза розумним сумнівом» означає, що при доведенні винуватості особи не повинно залишатися жодного «розумного сумніву» в цьому, тоді як наявність такого «розумного сумніву» у винуватості особи є підставою для його виправдання. Недоведена вина прирівнюється до доведеної невинуватості.
Зазначене узгоджується і з практикою Європейського суду з прав людини, що сформульована у пункті 43 рішення Європейського суду з прав людини від 14.02.2008 у справі «Кобець проти України» (з відсиланням на пункт 282 рішення у справі «Авшар проти Туреччини» (Avsar v. Turkey), згідно яких «доказування, зокрема, має випливати із сукупності ознак чи неспростовних презумпцій, достатньо вагомих, чітких та узгоджених між собою, а за відсутності таких ознак не можна констатувати, що винуватість обвинуваченого доведено поза розумним сумнівом».
Наведені вище обставини свідчать, що адміністративне обвинувачення притягуваного у цій справі, всупереч положень статті 62 Конституції України ґрунтується на припущеннях.
Враховуючи викладене суд вважає, що відсутні належні докази вчинення ОСОБА_1 правопорушення, відповідальність за яке передбачена частиною 1 статті 204-1 КУпАП.
Згідно з пунктом 1 частини 1 статті 247 КУпАП провадження в справі підлягає закриттю у звʼязку з відсутністю події і складу адміністративного правопорушення.
Отже, встановлюючи відповідно до статті 251 КУпАП наявність чи відсутність адміністративного правопорушення в діях особи, щодо якої складено протокол, та даючи оцінку фактичним даним, наявним в матеріалах справи, за своїм внутрішнім переконанням, що ґрунтується на всебічному, повному і обʼєктивному дослідженні всіх обставин справи в їх сукупності, керуючись законом і правосвідомістю, суд вважає, що матеріали справи не містять належних та достатніх доказів, які б указували на вчинення ОСОБА_1 дій, зазначених у диспозиції частини 1 статті 204-1 КУпАП та які б підпадали під ознаки вказаного правопорушення.
Таким чином, провадження у справі підлягає закриттю у звʼязку з відсутністю в діях притягуваного складу адміністративного правопорушення, передбаченого частиною 1 статті 204-1 КУпАП
На підставі статті 62 Конституції України та керуючись статями 7, 9, 204-1, 247, 251, 280, 283, 284, 287 Кодексу України про адміністративні правопорушення,
ПОСТАНОВИВ:
Провадження по справі про адміністративне правопорушення відносно ОСОБА_1, за частиною 1 статті 204-1 КУпАП, закрити в звʼязку з відсутністю в його діях складу адміністративного правопорушення.
Вилучений у ОСОБА_1 мобільний телефон згідно протоколу особистого огляду, огляду речей та вилучення речей і документів від 25.08.2024 повернути ОСОБА_1 як йому належні.
Постанова набирає законної сили після закінчення строку її оскарження.
Постанову може бути оскаржено до Закарпатського апеляційного суду через Міжгірський районний суд Закарпатської області протягом 10 днів з дня її винесення.
Суддя: С. В. Пухальський
=== ENTITIES ===
1:11    CASE_NUMBER        302/1373/24
4:1     HEARING_DATE       04.10.2024
4:28    COURT_OBLAST       Закарпатської
5:1     COURT_RAYON        Міжгірський
5:26    COURT_OBLAST       Закарпатської
6:36    CITIZEN            України
9:57    PROTO_DATE         25.08.2024
9:74    PROTOCOL           ЗхРУ № 136674
9:89    ARR_DATE           25 серпня 2024
9:117   ARR_TIME           22:30 години
9:224   BORDER_CNTRY       Румунію
9:339   GUARD              Контрольний пост
9:415   DISLOCATION        НОМЕР_1
9:437   ARR_GROMADA        Міжгірської
9:466   ARR_RAYON          Хустського
9:484   ARR_OBLAST         Закарпатської
23:52   PROTO_DATE         25.08.2024
23:78   ARR_DATE           25.08.2024
23:91   ARR_TIME           22:30 год нарядом
23:110  GUARD              Контрольний пост
23:171  ARR_SETTL          Міжгірʼя
23:191  ARR_GROMADA        Міжгірської
23:220  ARR_RAYON          Хустського
23:238  ARR_OBLAST         Закарпатської
23:292  CITIZEN            України
23:380  BORDER_CNTRY       Румунію
26:123  ARR_SETTL          Міжгірʼя
26:143  ARR_GROMADA        Міжгірської
26:172  ARR_RAYON          Хустського
26:190  ARR_OBLAST         Закарпатської
26:287  BORDER_CNTRY       Румунію
27:384  ARR_PLACE          на околиці
27:402  ARR_SETTL          Міжгірʼя
27:449  DIST               70 км
27:477  BORDER_CNTRY       Румунією
27:501  ARR_GROMADA        Міжгірської
27:544  ARR_RAYON          Міжгірського
27:564  BIRTH_OBLAST       Закарпатської
28:173  GUARD              Контрольного посту
29:193  PROTO_DATE         25.08.2024
45:110  RESOLUTION         закрити

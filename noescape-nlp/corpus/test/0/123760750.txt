308/16657/24
ПОСТАНОВА
ІМЕНЕМ УКРАЇНИ
28.11.2024 року місто Ужгород
Суддя Ужгородського міськрайонного суду Закарпатської області Придачук О. А., розглянувши матеріали про адміністративне порушення відносно ОСОБА_1, ІНФОРМАЦІЯ_1, що проживає за адресою: АДРЕСА_1, за ч.2 ст. 204-1 КУпАП
ВСТАНОВИВ:
З протоколу про адміністративне правопорушення серії ЗхРУ № 144469 від 16.09.2024 року вбачається, що 16.09.2024 року о 13 год. 00 хв. ОСОБА_1 був виявлений та затриманий на ділянці відповідальності відділення інспекторів прикордонної служби «ІНФОРМАЦІЯ_2» (село Невицьке Ужгородського району) інспектором групи моніторингу обстановки на напрямку 260 прикордонного знаку на відстані 1000 м. до державного кордону України, за спробу незаконного перетину державного кордону в пішому порядку з України в Словацьку Республіку поза пунктами пропуску, в складі групи осіб.
В судове засідання ОСОБА_1 не зʼявився, хоча про час та місце розгляду справи був повідомлений, належним чином, про що свідчить довідка про доставку смс повідомлення щодо документу «Судова повістка про виклик до суду в справі цивільній, адміністративній, про адміністративне правопорушення, іншій» на 08.11.2024 року та 28.11.2024 року на вказаний ОСОБА_1 телефонний номер, які доставлені ОСОБА_1 14.10.2024 року та 08.11.2024 року відповідно.
Дослідивши матеріали справи про адміністративне правопорушення приходжу до наступного.
Відповідно до ст. 280 КУпАП орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності, чи є обставини, що помʼякшують і обтяжують відповідальність, чи заподіяно майнову шкоду, чи є підстави для передачі матеріалів про адміністративне правопорушення на розгляд громадської організації, трудового колективу, а також зʼясувати інші обставини, що мають значення для правильного вирішення справи
Частиною 2 статті 7 та статтею 245 КУпАП передбачено, що провадження в справах про адміністративні правопорушення здійснюється на основі суворого додержання законності, всебічного і обʼєктивного зʼясування всіх обставин кожної справи, правильного і справедливого її вирішення.
Диспозицією частини другої статті 204-1 КУпАП передбачена відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті,
Субʼєктивна сторона правопорушення, передбаченого ч. 2 ст. 204-1 КУпАП, характеризується наявністю прямого умислу.
Отже, для наявності в діях ОСОБА_1 складу адміністративного правопорушення, передбаченого ч. 2 ст. 204-1 КУпАП, необхідно встановити факт спроби перетину ним державного кордону з України в Словаччину поза встановленими пунктами пропуску та наявність прямого умислу на незаконний перетин державного кордону.
Згідно ст. 10 КУпАП адміністративне правопорушення визнається вчиненим умисно, коли особа, яка його вчинила, усвідомлювала протиправний характер своєї дії чи бездіяльності, передбачала її шкідливі наслідки і бажала їх або свідомо допускала настання цих наслідків.
Статтею 251 КУпАП визначено, що доказами по справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи.
Разом з тим, до матеріалів справи не додано належних доказів, які б свідчили про наявність у діях ОСОБА_1 обʼєктивної та субʼєктивної сторони адміністративного правопорушення передбаченого ч.2 ст. 204-1 КУпАП.
Відповідно до письмового пояснення від 16.09.2024 року ОСОБА_1 було затримано на АЗС «Укрнафта», коли він сидів у автомобілі та очікував інших осіб, які їхали разом із ним та які зайшли в магазин.
З огляду на зазначене, з наданих суду доказів неможливо встановити наявність прямого умислу в діях особи, яка притягається до адміністративної відповідальності ОСОБА_1 щодо спроби незаконного перетину державного кордону України поза пунктами пропуску. Пояснення ОСОБА_1, уповноваженою на складання протоколу особою, не перевірялися. Не взято до уваги також і те, що ОСОБА_1 проживає неподалік у Перечинському районі.
Згідно ст. 129 Конституції України, однією з основних засад судочинства, є забезпечення доведеності вини.
У відповідності до вимог ст. 7 ч. 1 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановленому законом.
Відповідно до п. 1 ч. 1 ст. 247 КУпАП провадження в справі про адміністративне правопорушення не може бути розпочато, а розпочате підлягає закриттю у разі відсутності події і складу адміністративного правопорушення.
На підставі наведеного, враховуючи, що в матеріалах справи по адміністративне правопорушення відсутні докази вчинення ОСОБА_1 адміністративного правопорушення, передбаченого ч.2 ст. 204-1 КУпАП, справа підлягає закриттю за відсутністю складу адміністративного правопорушення.
Керуючись ст. ст.204-1 ч.2, 247 п. 1, 283-285, 287-294 КУпАП
ПОСТАНОВИВ:
Провадження в справі про адміністративне правопорушення відносно ОСОБА_1, ІНФОРМАЦІЯ_1, за ч.2 ст. 204-1 КУпАП закрити, за відсутністю в діях ОСОБА_1 складу адміністративного правопорушення, передбаченого ч.2 ст. 204-1 КУпАП.
Постанову може бути оскаржено на протязі десяти днів з дня винесення постанови.
Суддя: О. А. Придачук
=== ENTITIES ===
1:1     CASE_NUMBER        308/16657/24
4:1     HEARING_DATE       28.11.2024
5:7     COURT_RAYON        Ужгородського
5:41    COURT_OBLAST       Закарпатської
7:54    PROTOCOL           ЗхРУ № 144469
7:72    PROTO_DATE         16.09.2024
7:103   ARR_DATE           16.09.2024
7:121   ARR_TIME           13 год. 00 хв.
7:244   VPS                ІНФОРМАЦІЯ_2
7:273   COURT_RAYON        Ужгородського
7:348   ZNAK               260
7:384   DIST               1000 м.
7:502   BORDER_CNTRY       Словацьку Республіку
14:190  BORDER_CNTRY       Словаччину
18:40   READM_DATE         16.09.2024
26:112  RESOLUTION         закрити

Справа № 304/1889/24 Провадження № 3/304/1191/2024
ПОСТАНОВА
ІМЕНЕМ УКРАЇНИ
01 жовтня 2024 року м. Перечин
Суддя Перечинського районного суду Закарпатської області Ганько І. І., розглянувши матеріали, які надійшли з НОМЕР_1 прикордонного загону Державної прикордонної служби України про притягнення до адміністративної відповідальності
ОСОБА_1, ІНФОРМАЦІЯ_1, уродженця смт Малинівка Чугуївського району Харківської області, мешканця АДРЕСА_1, непрацюючого, громадянина України,
за ч. 2 ст. 204-1 Кодексу України про адміністративні правопорушення,
УСТАНОВИВ:
з протоколу про адміністративне правопорушення ЗхРУ № 143403 від 02 липня 2024 року видно, що 01 липня 2024 року о 22.30 год ОСОБА_1 був виявлений та затриманий на ділянці відповідальності відділу прикордонної служби «ІНФОРМАЦІЯ_2» на околиці населеного пункту Ворочево Ужгородського району на відстані 6 000 м до державного кордону у напрямку 203 прикордонного знаку за спробу незаконного перетину державного кордону у пішому порядку з України у Словацьку Республіку поза встановленими пунктами пропуску через державний кордон, у складі групи осіб спільно із ОСОБА_2 та ОСОБА_1, чим порушив вимоги ст. 9, 12 Закону України «Про Державний кордон України» від 04 листопада 1991 року, за що відповідальність передбачена ч. 2 ст. 204-1 КУпАП.
Зазначені дії ОСОБА_1 інспектором прикордонної служби 1 категорії ВПС «Новоселиця» головним сержантом ОСОБА_3 кваліфіковано за ч. 2 ст. 204-1 КУпАП як ті самі дії (перетинання або спроба перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади), вчинені групою осіб.
У судове засідання ОСОБА_1 не зʼявився, про місце, дату та час слухання справи повідомлявся у встановленому законом порядку шляхом надіслання електронної повістки у додаток «Viber» на номер мобільного телефону, що був вказаний ним у заяві на отримання електронних повісток; причини неявки суду не повідомив, клопотання про відкладення розгляду справи не подавав.
З огляду на те, що особа, яка притягається до адміністративної відповідальності, будучи обізнаним про складання відносно нього протоколу про адміністративне правопорушення, не вжив заходів для явки до суду, не подав письмових заперечень проти протоколу, тому суддя вважає можливим розглянути справу за відсутності особи, яка притягається до адміністративної відповідальності.
Вивчивши письмові матеріали справи про адміністративне правопорушення, суддя прийшов до такого висновку.
Згідно із ст. 251 КУпАП доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненнями особи, яка притягається до адміністративної відповідальності, потерпілих, свідків, висновком експерта, речовими доказами, показаннями технічних приладів та технічних засобів, що мають функції фото - і кінозйомки, відеозапису, у тому числі тими, що використовуються особою, яка притягається до адміністративної відповідальності, або свідками, а також працюючими в автоматичному режимі, чи засобів фото- і кінозйомки, відеозапису, у тому числі тими, що використовуються особою, яка притягається до адміністративної відповідальності, або свідками, а також працюючими в автоматичному режимі, які використовуються при нагляді за виконанням правил, норм і стандартів, що стосуються забезпечення безпеки дорожнього руху, протоколом про вилучення речей і документів, а також іншими документами.
Обовʼязок щодо збирання доказів покладається на осіб, уповноважених на складання протоколів про адміністративні правопорушення, визначених статтею 255 цього Кодексу.
Підставою притягнення субʼєкта правопорушення до юридичної відповідальності є наявність в його діях складу правопорушення.
Склад правопорушення це сукупність передбачених законом обʼєктивних і субʼєктивних ознак діяння, які характеризують (визначають) його як правопорушення.
Як видно з протоколу про адміністративне правопорушення ЗхРУ № 143403 від 02 липня 2024 року, громадянин України ОСОБА_1 вчинив адміністративне правопорушення передбачене ч. 2 ст. 204-1 КУпАП, а саме о 22.30 год 01 липня 2024 року був виявлений та затриманий на ділянці відповідальності відділу прикордонної служби «ІНФОРМАЦІЯ_2» на околиці населеного пункту Ворочево Ужгородського району на відстані 6 000 м до державного кордону у напрямку 203 прикордонного знаку за спробу незаконного перетину державного кордону у пішому порядку з України у Словацьку Республіку поза встановленими пунктами пропуску через державний кордон, у складі групи осіб спільно із ОСОБА_2 та ОСОБА_1.
Згідно з ч. 1 ст. 204-1 КУпАП передбачено відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Частина 2 вказаної статті передбачає відповідальність за ті самі дії, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті.
Виходячи з положень частини 2 статті 204-1 КУпАП вбачається, що обʼєктивну сторону даного правопорушення складає перетинання або спроба перетинання державного кордону України будь-яким способом поза пунктами пропуску через державний кордон України; перетинання або спроба перетинання державного кордону України будь-яким способом в пунктах пропуску через державний кордон України без відповідних документів; перетинання або спроба перетинання державного кордону України будь-яким способом в пунктах пропуску через державний кордон України з використанням підробленого документа чи таких, що містять недостовірні відомості про особу, чи без дозволу відповідних органів влади вчинене групою осіб.
Так, ОСОБА_1 разом з двома іншими особами, у складі групи, були затримані інспектором групи моніторингу обстановки на околиці населеного пункту Ворочево за намір незаконно перетнути державний кордон України в Словацьку Республіку на напрямку 203 п/зн на відстані 6 000 м до Державного кордону України.
На підтвердження зазначених вище обставин до протоколу про адміністративне правопорушення додано протокол про адміністративне затримання від 01 липня 2024 року та протокол особистого огляду, огляду речей та вилучення речей і документів від 02 липня 2024 року, рапорт інспектора прикордонної служби ОСОБА_4 від 01 липня 2024 року, письмові пояснення ОСОБА_1 від 01 липня 2024 року, схему виявлення на ділянці відповідальності громадян ОСОБА_1, ІНФОРМАЦІЯ_1, ОСОБА_2, ІНФОРМАЦІЯ_3, та ОСОБА_1, ІНФОРМАЦІЯ_4, о 22.30 год 01 липня 2024 року, а також копії протоколів про адміністративне правопорушення та про адміністративне затримання відносно інших учасників події та копії письмових пояснень останніх.
У той же час у судовому засіданні встановлено, що наміру перетинати державний кордон поза встановленим пунктом пропуску ОСОБА_1 не мав, у червні приїхав до міста Ужгорода із Харкова з метою оселитися у Закарпатській області, а до села Ворочево Ужгородського району їхав задля огляду варіанту житла, однак у потязі його затримав прикордонний наряд.
Вказані обставини зазначені у письмових поясненнях як ОСОБА_1, так і двох інших учасників події ОСОБА_2 та ОСОБА_1, які так само зазначали, що приїхали із Харкова до Закарпаття з метою постійного проживання.
Суддя також приймає до уваги, що тільки перебування особи на певній відстані біля державного кордону саме по собі, без інших доказів, не може свідчити про намір особи незаконно перетнути Державний кордон. У даному випадку ОСОБА_1 був затриманий у потязі, на відстані 6 000 м від лінії державного кордону (як зазначено у протоколі), що у звʼязку з відсутністю інших доказів, викликає обґрунтовані сумніви у його намірі незаконно перетнути Державний кордон України.
Посилання ОСОБА_1 у письмових поясненнях на те, що він вирішив змінити місце свого постійного проживання у Харкові на місто Ужгород Закарпатської області, не спростовані наданими інспектором Шелейо О. доказами.
З огляду на викладене суддя вважає, що доказів того, що дії ОСОБА_1 яким-небудь чином були спрямовані на спробу незаконного перетину Державного кордону України матеріали справи не містять.
Згідно з ч. 1 ст. 9 КУпАП адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Відповідно до ст. 280 КУпАП орган (посадова особа) при розгляді справи про адміністративне правопорушення зобовʼязаний зʼясувати, зокрема, чи було вчинено адміністративне правопорушення, чи винна дана особа в його вчиненні та інше.
При цьому слід зазначити, що розглядаючи адміністративні матеріали, які направлені до суду з метою притягнення винної особи до адміністративної відповідальності і які визнані органом, що їх направляє достатніми для досягнення поставленої мети, суд не може вийти за межі обвинувачення або уточнити в судовому рішенні фабулу правопорушення, усунути певні розбіжності або неточності, які мали місце в протоколі про адміністративне правопорушення, оскільки в такому випадку суд перебиратиме на себе функції сторони обвинувачення, чим порушить принцип рівності сторін і вимоги змагальності процесу. За таких обставин особа буде позбавлена можливості захищатися від висунутого проти неї обвинувачення перед незалежним судом. Навпаки, вона буде змушена захищатися від обвинувачення, яке, по суті, судом підтримується.
З врахуванням положень і тлумачень ст. 6 Конвенції про захист прав людини і основоположних свобод суд не має права самостійно відшукувати докази винуватості особи у вчиненні правопорушення, оскільки таким чином, неминуче перебиратиме на себе функції обвинувача, позбавляючись статусу незалежного органу правосуддя.
Частиною 1 ст. 7 КУпАП передбачено, що ніхто не може бути підданий заходу впливу у звʼязку з адміністративним правопорушенням інакше як на підставах і в порядку, встановлених законом.
Відповідно до правової позиції, викладеної у постанові Касаційного адміністративного суду Верховного Суду від 07.07.2020 у справі № 463/1352/16-а (провадження № К/9901/21241/18) у силу принципу презумпції невинуватості, що підлягає застосуванню у справах про адміністративні правопорушення, всі сумніви щодо події порушення та винності особи, що притягується до відповідальності, тлумачаться на її користь. Недоведені подія та вина особи мають бути прирівняні до доведеної невинуватості цієї особи.
У своєму рішенні від 10 лютого 1995 року у справі «Аллене де Рібермон проти Франції», Європейський Суд з прав людини зазначив, що сфера застосування принципу презумпції невинуватості є значно ширшою: він обовʼязковий не лише для кримінального суду, який вирішує питання про обґрунтованість обвинувачення, а й для всіх інших суспільних відносин.
Стандарт доведення вини «поза розумним сумнівом» означає, що при доведенні винуватості особи не повинно залишатися жодного «розумного сумніву» в цьому, тоді як наявність такого «розумного сумніву» у винуватості особи є підставою для його виправдання.
Відповідно до ст. 280 КУпАП орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності, а також зʼясувати інші обставини, що мають значення для правильного вирішення справи.
Згідно з п. 1 ч. 1 ст. 247 цього Кодексу провадження в справі про адміністративне правопорушення не може бути розпочато, а розпочате підлягає закриттю при відсутності події і складу адміністративного правопорушення.
Таким чином справа про адміністративне правопорушення відносно ОСОБА_1 за ч. 2 ст. 204-1 КУпАП підлягає закриттю за відсутністю у його діях складу адміністративного правопорушення.
Керуючись ст. 7, 9, 247, 277, 278-280, 283-285 КУпАП, суддя,
ПОСТАНОВИВ:
провадження у справі про адміністративне правопорушення відносно ОСОБА_1 про притягнення його до адміністративної відповідальності за ч. 2 ст. 204-1 КУпАП на підставі п. 1 ч. 1 ст. 247 КУпАП закрити у звʼязку з відсутністю складу адміністративного правопорушення.
Постанова у справі про адміністративне правопорушення набирає законної сили після закінчення строку на її оскарження.
Постанова судді у справі про адміністративне правопорушення може бути оскаржена особою, яку притягнуто до адміністративної відповідальності, її законним представником, захисником, потерпілим, його представником до Закарпатського апеляційного суду через місцевий суд, який виніс постанову, протягом десяти днів з дня її винесення.
Суддя: Ганько І. І.
=== ENTITIES ===
1:10    CASE_NUMBER        304/1889/24
4:1     HEARING_DATE       01 жовтня 2024
5:7     COURT_RAYON        Перечинського
5:36    COURT_OBLAST       Закарпатської
6:38    BIRTH_SETTL        Малинівка
6:48    BIRTH_RAYON        Чугуївського
6:68    BIRTH_OBLAST       Харківської
6:134   CITIZEN            України
9:48    PROTOCOL           ЗхРУ № 143403
9:66    PROTO_DATE         02 липня 2024
9:95    ARR_DATE           01 липня 2024
9:116   ARR_TIME           22.30 год
9:219   VPS                ІНФОРМАЦІЯ_2
9:233   ARR_PLACE          на околиці
9:262   ARR_SETTL          Ворочево
9:271   ARR_RAYON          Ужгородського
9:304   DIST               6 000 м
9:345   ZNAK               203
9:448   BORDER_CNTRY       Словацьку Республіку
10:72   VPS                Новоселиця
18:57   PROTOCOL           ЗхРУ № 143403
18:75   PROTO_DATE         02 липня 2024
18:106  CITIZEN            України
18:213  ARR_DATE           01 липня 2024
18:317  VPS                ІНФОРМАЦІЯ_2
18:331  ARR_PLACE          на околиці
18:360  ARR_SETTL          Ворочево
18:369  ARR_RAYON          Ужгородського
18:402  DIST               6 000 м
18:443  ZNAK               203
18:546  BORDER_CNTRY       Словацьку Республіку
22:116  ARR_PLACE          на околиці
22:145  ARR_SETTL          Ворочево
22:210  BORDER_CNTRY       Словацьку Республіку
22:243  ZNAK               203
22:264  DIST               6 000 м
23:142  DET_DATE           01 липня 2024
24:236  ARR_SETTL          Ворочево
26:268  DIST               6 000 м
42:192  RESOLUTION         закрити

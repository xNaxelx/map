Справа № 302/1684/24 Провадження № 3/302/730/24
ПОСТАНОВА
ІМЕНЕМ УКРАЇНИ
25.11.2024 селище Міжгірʼя Закарпатської області
Міжгірський районний суд Закарпатської області у складі судді Пухальського С. В., розглянувши справу про адміністративне правопорушення відносно
ОСОБА_1, ІНФОРМАЦІЯ_1, громадянина України, проживаючого за адресою: АДРЕСА_1, військовослужбовця в/ч НОМЕР_1, перебуває у статусі СЗВЧ з 09.11.2024,
за частиною 1 статті 204-1 Кодексу України про адміністративні правопорушення (далі КУпАП),
ВСТАНОВИВ:
09 листопада 2024 року близько 19:45 год. встановлено, що ОСОБА_1 здійснив спробу незаконного перетину державного кордону з України в Румунію, поза пунктами пропуску через державний кордон, та був виявлений прикордонним нарядом «Контрольний пост» в межах контрольованого прикордонного району на ок. н. п. Торунь (територія Міжгірської селищної громади Хустського району Закарпатської області). Своїми діями ОСОБА_1 порушив вимоги статей 9, 12 Закону України «Про державний кордон України» та вчинив адміністративне правопорушення, передбачене частиною 1 статті 204-1 КУпАП.
ОСОБА_1 в судове засідання не зʼявився, про його дату час та місце повідомлявся шляхом спрямування SMS повідомлення на номер мобільного телефону, який був ним зазначений в заяві, якою він повідомлений про розгляд справи в Міжгірському районному суді Закарпатської області.
За частиною 1 статті 17 Закону України «Про виконання рішень та застосування практики Європейського суду з прав людини» суди застосовують при розгляді справ Конвенцію та практику Європейського суду з прав людини (далі ЄСПЛ) як джерело права.
Як наголосив ЄСПЛ у рішенні «Пономарьов проти України», сторони в розумні інтервали часу мають вживати заходів, щоб дізнатись про стан відомого їм судового провадження.
Суд вважав можливим розглядати справу за відсутності притягуваного з огляду на його інформованість про судовий розгляд та відсутність даних щодо поважності причин неявки в судове засідання.
Крім того, згідно наявної в матеріалах справи адресованої суду заяви, ОСОБА_1, висловив прохання у випадку його неявки до суду, розглянути справу без його участі. Свою провину у вчиненому правопорушенні визнає в повному обсязі.
Дослідивши матеріали справи, суд приходить до наступного висновку.
Згідно статті 7 КУпАП ніхто не може бути підданий заходу впливу у звʼязку з адміністративним правопорушенням інакше як на підставах і в порядку, встановлених законом. Провадження в справах про адміністративні правопорушення здійснюються на основі суворого додержання законності. За змістом вказаної норми закону, провадження в справах про адміністративні правопорушення повинно здійснюватися на основі суворого дотримання законності.
Відповідно до вимог статей 245, 280 КУпАП, завданням провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом, забезпечення виконання винесеної постанови. Орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності, а також зʼясувати інші обставини, що мають значення для правильного вирішення справи.
Доказами у справі про адміністративне правопорушення є будь-які фактичні дані, на підставі яких у визначеному законом порядку встановлюється наявність чи відсутність адміністративного правопорушення, винуватість особи та інших обставин справи, що мають значення для її правильного вирішення. Ці фактичні дані встановлюються протоколом про адміністративне правопорушення, поясненнями особи, яка притягається до адміністративної відповідальності, потерпілих, свідків, речовими доказами, а також іншими документами, як наголошується в статті 251 КУпАП.
Суд, відповідно до положень статті 252 КУпАП оцінює докази за своїм внутрішнім переконанням, що ґрунтується на всебічному, повному і обʼєктивному дослідженні всіх обставин справи у їх сукупності, керуючись законом.
Адміністративна відповідальність за частиною 1 статті 204-1 КУпАП настає за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади.
Обʼєктом даного адміністративного проступку є суспільні відносини у сфері охорони державного кордону. Обʼєктивна сторона правопорушення виражається у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади (формальний склад).
Відповідно до статті 9 Закону України «Про Державний кордон України», перетинання державного кордону України здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Згідно статті 12 вказаного Закону, пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України. Пропуск транспортних засобів, вантажів через державний кордон України провадиться відповідно до законодавства України і міжнародних договорів України. Відповідно до міжнародних договорів України Кабінетом Міністрів України може бути встановлено спрощений порядок пропуску осіб, транспортних засобів, вантажів через державний кордон України.
Вина ОСОБА_1 у вчиненні інкримінованого йому правопорушення доводиться дослідженими в судовому засіданні доказами у їх взаємозвʼязку, зокрема:
- протоколом про адміністративне правопорушення від 09.11.2024 серії ЗхРУ № 023877;
- протоколом про адміністративне затримання від 09.11.2024;
- протоколом особистого огляду, огляду речей та вилучення речей і документів від 09.11.2024;
- письмовими поясненнями інспектора прикордонної служби 2 категорії водія другої групи інспекторів відділу прикордонної служби «ІНФОРМАЦІЯ_2»;
- довідкою про результати затримання.
Зазначені докази є належними й допустимими, зібрані відповідно до вимог КУпАП, обставин, які б свідчили про порушення при їх збиранні під час розгляду справи не виявлено, а тому, з урахуванням заяви про визнання провини у вчиненні інкримінованих дій, в своїй сукупності підтверджують порушення ОСОБА_1 вимог статей 9 та 12 Закону України «Про державний кордон України» та його вину у вчиненні, передбаченого частиною 1 статті 204-1 КУпАП адміністративного правопорушення.
За вчинення правопорушення за частиною 1 статті 204-1 КУпАП передбачене адміністративне стягнення у виді накладення штрафу від двохсот до пʼятисот неоподатковуваних мінімумів доходів громадян або адміністративний арешт на строк до пʼятнадцяти діб, з конфіскацією знарядь і засобів вчинення правопорушення.
Обставиною, що помʼякшує відповідальність слід вважати щире розкаяння винного.
Обставин, які обтяжують відповідальність не встановлено.
Враховуючи обставини справи, особу притягуваного, з урахуванням обставини, що помʼякшує відповідальність та відсутності обставин, що обтяжують відповідальність за адміністративне правопорушення, з метою виховання особи, а також запобігання вчинення нових порушень, суд вважає необхідним притягнути ОСОБА_1 до адміністративної відповідальності, передбаченої частиною 1 статтею 204-1 КУпАП та піддати його адміністративному стягненню в межах санкції вказаної статті наближеної до мінімального розміру.
Керуючись частиною 1 статті 204-1, статтею 283, пунктом 1 частини 1 статті 284 КУпАП,
ПОСТАНОВИВ:
ОСОБА_1, визнати винним у вчиненні правопорушення, передбаченого частиною 1 статті 204-1 КУпАП та на нього накласти адміністративне стягнення у виді штрафу в дохід держави в розмірі двохсот неоподатковуваних мінімумів доходів громадян, що становить 3400,00 гривень (три тисячі чотириста гривень).
В разі несплати штрафу добровільно в строк протягом 15 днів з дня вручення йому копії постанови про накладення штрафу, а в разі оскарження такої постанови не пізніше як через 15 днів з дня повідомлення про залишення скарги без задоволення, стягнути з ОСОБА_1 подвійний розмір штрафу в сумі 6800,00 гривень (шість тисяч вісімсот гривень).
Вилучений військовий квиток НОМЕР_2 повернути власнику ОСОБА_1
Банківські реквізити для сплати штрафу: отримувач ГУК у Закарпатській області/Міжгірська ТГ/21081100, Код ЄДРПОУ 37975895, Рахунок UA208999980313020106000007423, Банк отримувач Казначейство України (ЕАП), Код класифікації доходів бюджету 21081100.
Стягнути з ОСОБА_1 судовий збір в дохід держави 0,2 розміру прожиткового мінімуму для працездатних осіб, що становить 605,60 гривень (шістсот пʼять гривень 60 коп.).
Банківські реквізити для сплати судового збору: Отримувач ГУК у м. Київ/22030106, Код ЄДРПОУ 37993783, Рахунок UA908999980313111256000026001, Банк отримувач Казначейство України (ЕАП), Код класифікації доходів бюджету 22030106.
Постанова набирає законної сили після закінчення строку її оскарження.
Постанову може бути оскаржено до Закарпатського апеляційного суду через Міжгірський районний суд Закарпатської області протягом 10 днів з дня її винесення.
Суддя Пухальський С. В.
=== ENTITIES ===
1:10    CASE_NUMBER        302/1684/24
4:1     HEARING_DATE       25.11.2024
4:28    COURT_OBLAST       Закарпатської
5:1     COURT_RAYON        Міжгірський
5:26    COURT_OBLAST       Закарпатської
6:36    CITIZEN            України
9:1     ARR_DATE           09 листопада 2024
9:135   BORDER_CNTRY       Румунію
9:230   GUARD              Контрольний пост
9:306   ARR_SETTL          Торунь
9:324   ARR_GROMADA        Міжгірської
9:353   ARR_RAYON          Хустського
9:371   ARR_OBLAST         Закарпатської
25:53   PROTO_DATE         09.11.2024
25:70   PROTOCOL           ЗхРУ № 023877
26:49   DET_DATE           09.11.2024
28:129  VPS                ІНФОРМАЦІЯ_2
37:150  RESOLUTION         штрафу
37:250  FINE               3400,00

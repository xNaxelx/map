Справа № 304/1698/24 Провадження № 3/304/1098/2024
ПОСТАНОВА
ІМЕНЕМ УКРАЇНИ
23 жовтня 2024 року м. Перечин
Суддя Перечинського районного суду Закарпатської області Ганько І. І., розглянувши матеріали, які надійшли з НОМЕР_1 прикордонного загону Державної прикордонної служби України про притягнення до адміністративної відповідальності
ОСОБА_1, ІНФОРМАЦІЯ_1, мешканця АДРЕСА_1, водія КП «Комунальник», розлученого, громадянина України,
за ч. 1 ст. 204-1 Кодексу України про адміністративні правопорушення,
УСТАНОВИВ:
з протоколу про адміністративне правопорушення серії ЗхРУ № 142182 від 15 червня 2024 року видно, що о 19.40 год ОСОБА_1 був виявлений та затриманий на ділянці відповідальності відділення інспекторів прикордонної служби «ІНФОРМАЦІЯ_2» на напрямку 206 прикордонного знаку на відстані 5 000 м до державного кордону України за спробу незаконного перетину державного кордону у пішому порядку поза встановленим пунктом пропуску через державний кордон з України до Словацької Республіки, чим порушив вимоги ст. 9, 12 Закону України «Про державний кордон» від 04.11.1991.
Зазначені дії ОСОБА_1 начальником групи моніторингу обстановки ВІПС «ІНФОРМАЦІЯ_2» лейтенантом ОСОБА_2 кваліфіковано за ч. 1 ст. 204-1 КУпАП як перетинання або спроба перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
У судовому засіданні ОСОБА_1 свою вину не визнав, пояснив, що народився та живе на території Закарпатської області, зареєстрований у місті Перечин цієї ж області, де й працює, відтак наміру перетинати кордон поза пунктами пропуску не мав. До того ж обмежень, передбачених чинним законодавством для виїзду за межі країни у нього немає, оскільки він є особою з інвалідністю. Про це він відразу зазначав працівникам прикордонної служби та після затримання зазначив це й у своїх письмових поясненнях. Просив закрити справу про адміністративне правопорушення відносно нього, оскільки будь яких протиправних дій він не вчиняв.
Заслухавши його пояснення, дослідивши матеріали справи, суддя прийшов до такого висновку.
Згідно із ст. 251 КУпАП доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненнями особи, яка притягається до адміністративної відповідальності, потерпілих, свідків, висновком експерта, речовими доказами, показаннями технічних приладів та технічних засобів, що мають функції фото - і кінозйомки, відеозапису, у тому числі тими, що використовуються особою, яка притягається до адміністративної відповідальності, або свідками, а також працюючими в автоматичному режимі, чи засобів фото- і кінозйомки, відеозапису, у тому числі тими, що використовуються особою, яка притягається до адміністративної відповідальності, або свідками, а також працюючими в автоматичному режимі, які використовуються при нагляді за виконанням правил, норм і стандартів, що стосуються забезпечення безпеки дорожнього руху, протоколом про вилучення речей і документів, а також іншими документами.
Обовʼязок щодо збирання доказів покладається на осіб, уповноважених на складання протоколів про адміністративні правопорушення, визначених статтею 255 цього Кодексу.
Підставою притягнення субʼєкта правопорушення до юридичної відповідальності є наявність в його діях складу правопорушення.
Склад правопорушення це сукупність передбачених законом обʼєктивних і субʼєктивних ознак діяння, які характеризують (визначають) його як правопорушення.
Як видно з протоколу про адміністративне правопорушення ЗхРУ № 142182 від 15 червня 2024 року, громадянин України ОСОБА_1 вчинив адміністративне правопорушення, передбачене ч. 1 ст. 204-1 КУпАП, а саме о 19.40 год був виявлений та затриманий на ділянці відповідальності відділення інспекторів прикордонної служби «ІНФОРМАЦІЯ_2» на напрямку 206 прикордонного знаку на відстані 5 000 м до державного кордону України за спробу незаконного перетину державного кордону у пішому порядку поза встановленим пунктом пропуску через державний кордон з України до Словацької Республіки.
Згідно з ч. 1 ст. 204-1 КУпАП передбачено відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Виходячи з положень частини 1 статті 204-1 КУпАП вбачається, що обʼєктивну сторону даного правопорушення складає перетинання або спроба перетинання державного кордону України будь-яким способом поза пунктами пропуску через державний кордон України; перетинання або спроба перетинання державного кордону України будь-яким способом в пунктах пропуску через державний кордон України без відповідних документів; перетинання або спроба перетинання державного кордону України будь-яким способом в пунктах пропуску через державний кордон України з використанням підробленого документа чи таких, що містять недостовірні відомості про особу, чи без дозволу відповідних органів влади.
Так, за наданими суду матеріалами, ОСОБА_1 був затриманий інспектором групи моніторингу обстановки на околиці населеного пункту Перечин за намір незаконно перетнути державний кордон України в Словацьку Республіку на напрямку 206 п/зн на відстані 5 000 м до Державного кордону України.
На підтвердження зазначених вище обставин до протоколу про адміністративне правопорушення додано протокол про адміністративне затримання від 14 червня 2024 року, письмові пояснення ОСОБА_1 від 14 червня 2024 року, рапорт начальника групи моніторингу ВІПС «Камʼяниця» ОСОБА_3 від 14 червня 2024 року, а також довідку щодо проведених фільтраційно-перевірочних заходів.
У той же час у судовому засіданні не встановлено доказів, які б свідчили про намір ОСОБА_1 перетинати державний кордон поза встановленим пунктом пропуску, про що останній також вказував у своїх поясненнях від 14 червня 2024 року та зазначав, що наміру перетинати кордон він не мав, викладені у протоколі обставини не відповідають дійсності, оскільки його затримали у центрі місті Перечин, мешканцем якого він являється, коли ввечері їхав до магазину.
Слід зазначити, що тільки перебування особи на певній відстані біля держаного кордону саме по собі, без інших доказів, не може свідчити про намір особи незаконно перетнути Державний кордон. У даному випадку ОСОБА_1 був затриманий на відстані 5 000 м від лінії державного кордону, що у звʼязку з відсутністю інших доказів, викликає обґрунтовані сумніви у його намірі незаконно перетнути Державний кордон України.
Посилання ОСОБА_1 у письмових поясненнях на те, що він проживає у населеному пункті Перечин та лише їхав з дому до магазину у центрі міста, не спростовані наданими інспектором ОСОБА_4 доказами.
З огляду на викладене суддя вважає, що доказів того, що дії ОСОБА_1 яким-небудь чином були спрямовані на спробу незаконного перетину Державного кордону України матеріали справи не містять.
Згідно з ч. 1 ст. 9 КУпАП адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Відповідно до ст. 280 КУпАП орган (посадова особа) при розгляді справи про адміністративне правопорушення зобовʼязаний зʼясувати, зокрема, чи було вчинено адміністративне правопорушення, чи винна дана особа в його вчиненні та інше.
При цьому слід зазначити, що розглядаючи адміністративні матеріали, які направлені до суду з метою притягнення винної особи до адміністративної відповідальності і які визнані органом, що їх направляє достатніми для досягнення поставленої мети, суд не може вийти за межі обвинувачення або уточнити в судовому рішенні фабулу правопорушення, усунути певні розбіжності або неточності, які мали місце в протоколі про адміністративне правопорушення, оскільки в такому випадку суд перебиратиме на себе функції сторони обвинувачення, чим порушить принцип рівності сторін і вимоги змагальності процесу. За таких обставин особа буде позбавлена можливості захищатися від висунутого проти неї обвинувачення перед незалежним судом. Навпаки, вона буде змушена захищатися від обвинувачення, яке, по суті, судом підтримується.
З врахуванням положень і тлумачень ст. 6 Конвенції про захист прав людини і основоположних свобод суд не має права самостійно відшукувати докази винуватості особи у вчиненні правопорушення, оскільки таким чином, неминуче перебиратиме на себе функції обвинувача, позбавляючись статусу незалежного органу правосуддя.
Частиною 1 ст. 7 КУпАП передбачено, що ніхто не може бути підданий заходу впливу у звʼязку з адміністративним правопорушенням інакше як на підставах і в порядку, встановлених законом.
Відповідно до правової позиції, викладеної у постанові Касаційного адміністративного суду Верховного Суду від 07.07.2020 у справі № 463/1352/16-а (провадження № К/9901/21241/18) у силу принципу презумпції невинуватості, що підлягає застосуванню у справах про адміністративні правопорушення, всі сумніви щодо події порушення та винності особи, що притягується до відповідальності, тлумачаться на її користь. Недоведені подія та вина особи мають бути прирівняні до доведеної невинуватості цієї особи.
У своєму рішенні від 10 лютого 1995 року у справі «Аллене де Рібермон проти Франції», Європейський Суд з прав людини зазначив, що сфера застосування принципу презумпції невинуватості є значно ширшою: він обовʼязковий не лише для кримінального суду, який вирішує питання про обґрунтованість обвинувачення, а й для всіх інших суспільних відносин.
Стандарт доведення вини «поза розумним сумнівом» означає, що при доведенні винуватості особи не повинно залишатися жодного «розумного сумніву» в цьому, тоді як наявність такого «розумного сумніву» у винуватості особи є підставою для його виправдання.
Відповідно до ст. 280 КУпАП орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності, а також зʼясувати інші обставини, що мають значення для правильного вирішення справи.
Згідно з п. 1 ч. 1 ст. 247 цього Кодексу провадження в справі про адміністративне правопорушення не може бути розпочато, а розпочате підлягає закриттю при відсутності події і складу адміністративного правопорушення.
Таким чином справа про адміністративне правопорушення відносно ОСОБА_1 за ч.1 ст. 204-1 КУпАП підлягає закриттю за відсутністю у його діях складу адміністративного правопорушення.
Керуючись ст. 7, 9, 277, 278-280, 283, 285 Кодексу України про адміністративні правопорушення, суддя,
ПОСТАНОВИВ:
провадження у справі про адміністративне правопорушення відносно ОСОБА_1 про притягнення його до адміністративної відповідальності за ч. 1 ст. 204-1 КУпАП на підставі п. 1 ч. 1 ст. 247 КУпАП закрити у звʼязку з відсутністю складу адміністративного правопорушення.
Постанова у справі про адміністративне правопорушення набирає законної сили після закінчення строку на її оскарження.
Постанова судді у справі про адміністративне правопорушення може бути оскаржена особою, яку притягнуто до адміністративної відповідальності, її законним представником, захисником, потерпілим, його представником до Закарпатського апеляційного суду через місцевий суд, який виніс постанову, протягом десяти днів з дня її винесення.
Суддя: Ганько І. І.
=== ENTITIES ===
1:10    CASE_NUMBER        304/1698/24
4:1     HEARING_DATE       23 жовтня 2024
5:7     COURT_RAYON        Перечинського
5:36    COURT_OBLAST       Закарпатської
6:92    CITIZEN            України
9:54    PROTOCOL           ЗхРУ № 142182
9:72    PROTO_DATE         15 червня 2024
9:104   ARR_TIME           19.40 год
9:222   VPS                ІНФОРМАЦІЯ_2
9:248   ZNAK               206
9:284   DIST               5 000 м
9:460   BORDER_CNTRY       Словацької Республіки
10:70   VPS                ІНФОРМАЦІЯ_2
11:94   BIRTH_OBLAST       Закарпатської
17:57   PROTOCOL           ЗхРУ № 142182
17:75   PROTO_DATE         15 червня 2024
17:107  CITIZEN            України
17:205  ARR_TIME           19.40 год
17:315  VPS                ІНФОРМАЦІЯ_2
17:341  ZNAK               206
17:377  DIST               5 000 м
20:100  ARR_PLACE          на околиці
20:129  ARR_SETTL          Перечин
20:193  BORDER_CNTRY       Словацьку Республіку
20:226  ZNAK               206
20:247  DIST               5 000 м
21:142  DET_DATE           14 червня 2024
21:257  VPS                Камʼяниця
23:243  DIST               5 000 м
39:192  RESOLUTION         закрити

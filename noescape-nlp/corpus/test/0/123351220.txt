Справа № 303/9489/24
Провадження № 3/303/3831/24
ПОСТАНОВА
ІМЕНЕМ УКРАЇНИ
27 листопада 2024 року м. Мукачево
Суддя Мукачівського міськрайонного суду Закарпатської області Плечищева О. В. розглянувши матеріали справи які надійшли з ІНФОРМАЦІЯ_1 про притягнення до адміністративної відповідальності,
ОСОБА_1, ІНФОРМАЦІЯ_2, громадянина України, проживаючого за адресою: АДРЕСА_1, не працюючого,-
- за ч. 2 ст. 204-1 Кодексу України про адміністративні правопорушення,-
ВСТАНОВИВ:
В протоколі про адміністративне правопорушення серії ЗхРУ № 137970 від 07 листопада 2024 року зазначено, що 07.11.2024 року о 12 год. 00 хв. уповноваженою посадовою особою ГОРВ ІНФОРМАЦІЯ_3, під час забезпечення заходів правового режиму воєнного стану в районі залізничного вокзалу АДРЕСА_2, був виявлений гр. ОСОБА_1 який здійснив спробу незаконного перетинання ДКУ поза встановленими пунктами пропуску. Своїми діям гр. України ОСОБА_1, повторно порушив вимоги ст.ст.9, 12 Закону України «Про державний кордон України», чим вчинив адміністративне правопорушення, передбачене ч.2 ст.204 -1 КУпАП.
ОСОБА_1, в судове засідання не зʼявився, про день, час та місце розгляду справи був повідомлений належним чином. Відповідно до наявної в матеріалах справи заяви, останній прохає проводити розгляд справи без його участі, провину свою не визнає, в поясненнях зазначає, що наміру перетинання кордону не мав.
Відповідно до ч. 2 ст. 277 КУпАП, справи про адміністративні правопорушення, передбачені статтею 204-1 цього Кодексу розглядаються протягом доби.
Згідно положень ст. 268 КУпАП, адміністративне правопорушення за ст. 204-1 КУпАП не відноситься до правопорушень, по яким не є обовʼязковою присутність в судовому засіданні особи, яка притягується до адміністративної відповідальності.
Дослідивши матеріали справи, надані суду докази, суддя приходить до наступного висновку.
Згідно ст.9 КУпАП адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Згідно ст.129 Конституції України, однією з основних засад судочинства, є забезпечення доведеності вини.
У відповідності до вимог ст.7 ч.1 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановленому законом.
Статтею 245 КУпАП передбачено, що завданням провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом.
Згідно ст. 251 КУпАП доказами в справі про адміністративне правопорушення є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненнями особи, яка притягається до адміністративної відповідальності, потерпілих, свідків, висновком експерта, речовими доказами, показаннями технічних приладів, які використовуються при нагляді за виконанням правил, норм і стандартів, що стосуються забезпечення безпеки дорожнього руху, протоколом про вилучення речей і документів, а також іншими документами. Обовʼязок щодо збирання доказів покладається на осіб, уповноважених на складання протоколів про адміністративні правопорушення, визначених статтею 255 цього Кодексу (ч.2 ст. ст.251 КУпАП).
Статтею 252 КУпАП встановлено, що орган (посадова особа) оцінює докази за своїм внутрішнім переконанням, що ґрунтується на всебічному, повному і обʼєктивному дослідженні всіх обставин справи в їх сукупності, керуючись законом і правосвідомістю.
Частина перша статті 204-1 КУпАП передбачає відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Диспозицією частини другої статті 204-1 КУпАП передбачена відповідальність за дії, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті.
Відповідно до науково-практичного коментаря ст. 204-1 КУпАП - обʼєктивна сторона правопорушення виражається у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади (формальний склад).
Субʼєктивна сторона правопорушення, передбаченого ч.2 ст. 204-1 КУпАП характеризується наявністю прямого умислу.
Відповідно, досліджуючи докази по даній справі, суд повинен встановити чи перетинав ОСОБА_1, державний кордон України у незаконний спосіб та чи вчинив він ці незаконні дії навмисно.
Так охорона державного кордону України є невідʼємною складовою загальнодержавної системи захисту державного кордону і полягає у здійсненні Державною прикордонною службою України на суші, морі, річках, озерах та інших водоймах, а також Збройними Силами України у повітряному та підводному просторі відповідно до наданих їм повноважень заходів з метою забезпечення недоторканності державного кордону України.
Державний кордон України це лінія і вертикальна поверхня, що проходить по цій лінії, визначає межі державної території України, просторові рубежі дії державного суверенітету України. Охороною Державного кордону України займається Державна прикордонна служба України.
Під час розгляду справи встановлено, що 07.11.2024 року в районі залізничного вокзалу м. Мукачево Закарпатської області, був виявлений гр. ОСОБА_1, тобто у відкритому загальнодоступному публічному громадському місці.
Місце, де було виявлено ОСОБА_1, не є територією прикордонної зони, а відтак знаходження (переміщення) людей в ній не заборонено.
Матеріали справи про адміністративне правопорушення не містять будь які посилання або інші відомості які б вказували на те, що ОСОБА_1, намагався незаконно перетнути державний кордон з України поза встановленими пунктами пропуску через державний кордон, до протоколу не надано жодного належного чи допустимого доказу на підтвердження того, що останній вчиняв будь-які дії щодо незаконного перетинання ДКУ.
В даному випадку суддя констатує про відсутність підстав для притягнення особи до адміністративної відповідальності за ч. 2 ст. 204-1 КУпАП, внаслідок відсутності в його діях складу такого адміністративного правопорушення.
Відповідно до п. 1 ст. 247 КУпАП провадження в справі про адміністративне правопорушення не може бути розпочато, а розпочате підлягає закриттю за відсутності події і складу адміністративного правопорушення.
З наведених підстав, суддя приходить до висновку про відсутність події і складу правопорушення, передбаченого ч.2 ст. 204-1 КУпАП, а провадження в справі про адміністративне правопорушення на підставі п. 1 ст. 247 КУпАП підлягає закриттю.
Керуючись ст.ст. 9, 247, 256, 283, 284 КУпАП, суддя,-
ПОСТАНОВИВ:
Провадження у справі про адміністративне правопорушення відносно ОСОБА_1 за ч. 2 ст. 204-1 КУпАП закрити на підставі п. 1 ст. 247 КУпАП, у звʼязку з відсутністю в його діях події і складу адміністративного правопорушення, передбаченого ч. 2 ст. 204-1 КУпАП.
Постанова може бути оскаржена до Закарпатського апеляційного суду протягом десяти днів з дня її винесення через Мукачівський міськрайонний суд Закарпатської області.
Суддя: Плечищева О. В.
=== ENTITIES ===
1:10    CASE_NUMBER        303/9489/24
5:1     HEARING_DATE       27 листопада 2024
6:7     COURT_RAYON        Мукачівського
6:41    COURT_OBLAST       Закарпатської
7:36    CITIZEN            України
10:54   PROTOCOL           ЗхРУ № 137970
10:72   PROTO_DATE         07 листопада 2024
10:109  ARR_DATE           07.11.2024
10:127  ARR_TIME           12 год. 00 хв.
10:253  ARR_PLACE          в районі залізничного вокзалу
10:422  CITIZEN            України
28:41   ARR_DATE           07.11.2024
28:57   ARR_PLACE          в районі залізничного вокзалу
28:90   ARR_SETTL          Мукачево
28:99   ARR_OBLAST         Закарпатської
36:98   RESOLUTION         закрити

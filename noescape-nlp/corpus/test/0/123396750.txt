27.11.2024
Справа № 720/3256/24
Провадження № 3/720/1207/24
ПОСТАНОВА
ІМЕНЕМ УКРАЇНИ
27 листопада 2024 року суддя Новоселицького районного суду Чернівецької області Павлінчук С. С., розглянувши справу про адміністративне правопорушення відносно ОСОБА_1, ІНФОРМАЦІЯ_1, мешканця АДРЕСА_1, не працюючого, громадянина України, раніше до адміністративної відповідальності не притягувався,
за ст.204-1 ч.1 Кодексу України про адміністративні правопорушення,-
ВСТАНОВИВ:
ОСОБА_1 притягується до адміністративної відповідальності за те, що він 01.11.2024 року о 16 годині 30 хвилин був затриманий на відстані 650 метрів до лінії Державного кордону України на території Ванчиковецької сільської ради на ділянці відповідальності ВПС «Мамалига» за спробу незаконного перетину Державного кордону України поза встановленими пунктами пропуску, чим своїми діями порушив ст.ст.9, 12 Закону України «Про Державний кордон України».
В судове засідання ОСОБА_1 не зʼявився, однак від його захисника надійшло клопотання про закриття провадження у звʼязку з відсутністю в діях особи складу адміністративного правопорушення.
Дослідивши письмові докази, вважаю, що в діях ОСОБА_1 відсутній склад адміністративного правопорушення передбаченого ст.204-1 ч.1 КУпАП.
Відповідно до протоколу про адміністративне правопорушення ЗхРУ № 152477 від 01.11.2024 року він обвинувачується за спробу перетинання Державного кордону України поза пунктами пропуску через Державний кордон України.
В судовому засіданні не було зібрано жодних доказів того, що ОСОБА_1 скоїв правопорушення передбачене ст.204-1 ч.1 КУпАП, оскільки з протоколу не вбачається того, які безпосередні дії він вчинив з метою здійснення спроби перетину Державного кордону, оскільки лише сам факт перебування на відстані 650 метрів до лінії Державного кордону України не може свідчити про такий намір.
Іншими доказами не було підтверджено наміру ОСОБА_1 здійснити перетин Державного кордону України поза пунктами пропуску.
Згідно ст.62 Конституції України всі сумніви щодо доведеності вини особи тлумачаться на її користь, а тому суд вважає що особа порушення вказані в протоколі про адміністративне правопорушення не допускала, а тому в її діях відсутня обʼєктивна сторона складу вказаного адміністративного правопорушення.
Згідно ст.247 КУпАП провадження в справі про адміністративне правопорушення підлягає закриттю за обставин відсутності в діях особи складу адміністративного правопорушення.
На підставі викладеного та керуючись ст.ст.204-1 ч.1, 221, 247, 283, 284, 288, 289 Кодексу України про адміністративні правопорушення, суддя, -
ПОСТАНОВИВ:
Закрити провадження в справі про адміністративне правопорушення стосовно ОСОБА_1 за ст.204-1 ч.1 Кодексу України про адміністративні правопорушення у звʼязку з відсутністю в його діях складу адміністративного правопорушення.
Постанова може бути оскаржена в десятиденний строк з дня її винесення через Новоселицький районний суд до Чернівецького апеляційного суду.
Постанова набирає законної сили після закінчення строку подання апеляційної скарги.
Суддя: Сергій ПАВЛІНЧУК
=== ENTITIES ===
1:1     HEARING_DATE       27.11.2024
2:10    CASE_NUMBER        720/3256/24
6:1     HEARING_DATE       27 листопада 2024
6:30    COURT_RAYON        Новоселицького
6:60    COURT_OBLAST       Чернівецької
6:230   CITIZEN            України
9:73    ARR_DATE           01.11.2024
9:91    ARR_TIME           16 годині 30 хвилин
9:138   DIST               650 метрів
9:198   ARR_GROMADA        Ванчиковецької
9:261   VPS                Мамалига
12:60   PROTOCOL           ЗхРУ № 152477
12:78   PROTO_DATE         01.11.2024
13:298  DIST               650 метрів
19:1    RESOLUTION         Закрити

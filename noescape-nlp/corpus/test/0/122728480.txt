Справа № 715/3600/24
Провадження № 3/715/1637/24
ПОСТАНОВА
ІМЕНЕМ УКРАЇНИ
01.11.2024 селище Глибока
Суддя Глибоцького районного суду Чернівецької області Цуренко В. А.
секретар судового засідання Оршевська С. М.,
розглянувши матеріали справи, які надійшли від ІНФОРМАЦІЯ_1, про притягнення до адміністративної відповідальності ОСОБА_1, ІНФОРМАЦІЯ_2, громадянина України, який проживає в АДРЕСА_1, працюючого оператором дорожньо-будівельних машин ТОВ «Будторгінвест», за ч.2 ст. 204-1 Кодексу України про адміністративні правопорушення,-
ВСТАНОВИВ:
До суду надійшов протокол про адміністративне правопорушення відносно ОСОБА_1, згідно якого він 23 жовтня 2024 року о 11 годині 50 хвилин, в складі групи осіб, спільно з ОСОБА_2, вчинив спробу незаконного перетину державного кордону із України в Румунію поза встановленим пунктом пропуску через державний кордон України під час руху в сторону кордону на напрямку 836 прикордонного знаку, на відстані 5000 метрів від лінії державного кордону, чим вчинив адміністративне правопорушення, передбачене ч.2 ст.204-1 КУпАП.
В судове засідання ОСОБА_1, не зʼявився, в матеріалах справи міститься його заява, в якій він просить суд справу розглядати без його участі.
Суд, дослідивши зміст протоколу про адміністративне правопорушення та додані до нього матеріали, дійшов висновку про необхідність закриття справи відносно ОСОБА_1, внаслідок відсутності події і складу адміністративного правопорушення, передбаченого ч.2 ст.204-1 КУпАП.
Згідно зі ст. 252 КУпАП орган (посадова особа) оцінює докази за своїм внутрішнім переконанням, що ґрунтується на всебічному, повному і обʼєктивному дослідженні всіх обставин справи в їх сукупності, керуючись законом і правосвідомістю.
У відповідності до ст.251 КУпАП доказами в справі про адміністративне правопорушення є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи.
Підставою притягнення субʼєкта правопорушення до юридичної відповідальності є наявність в його діях складу правопорушення.
Склад правопорушення - це сукупність передбачених законом обʼєктивних і субʼєктивних ознак діяння, які характеризують (визначають) його як правопорушення.
Суд вважає, що в матеріалах справи відсутні будь-які докази вчинення ОСОБА_1 адміністративного правопорушення, передбаченого ч.2 ст.204-1 КУпАП.
Так, обʼєктивна сторона правопорушення, передбаченого ч.2 ст. 204-1 Кодексу України про адміністративні правопорушення, полягає у перетинанні або спробі перетинання державного кордону України, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті, будь-яким способом поза пунктами пропуску через державний кордон країни або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади.
Як вбачається з протоколу про адміністративне правопорушення серії ЗхРУ № 153345 від 23.10.2024 року ОСОБА_1 вчинив адміністративне правопорушення, передбачене ч.2 ст.204-1 КУпАП, а саме спробу незаконного перетину державного кордону із України в Румунію поза встановленим пунктом пропуску через державний кордон України під час руху в сторону кордону на напрямку 836 прикордонного знаку, на відстані 5000 метрів від лінії державного кордону.
На підтвердження зазначених вище обставин до протоколу про адміністративне правопорушення надано лише протокол про адміністративне правопорушення та протокол затримання. Будь-яких інших доказів на підтвердження, спростування наявності чи відсутності адміністративного правопорушення, передбаченого ч. 2 ст. 204-1 КУпАП у діях ОСОБА_1, суду не надано.
Разом з тим, слід зазначити, що лише перебування особи на певній відстані біля держаного кордону саме по собі, без інших доказів, не може свідчити про намір особи незаконно перетнути Державний кордон. В даному випадку ОСОБА_1 був затриманий відстані від державного кордону (5 000 метрів) спільно з колегою по роботі, без жодних речей (закордонного паспорту громадянина України), які б свідчили про його намір незаконно перетнути Державний кордону України, що у звʼязку з відсутністю інших доказів, викликає обґрунтовані сумніви у його намірі незаконно перетнути Державний кордон.
Більш того, ОСОБА_1, у письмових поясненнях зазначив, що наміру перетину кордону не мав, він являється діючим працівником на посаді оператора дорожньо-будівельних машин ТОВ «Будторгінвест», в ТЦК та СП оновлено своєчасно військово-облікові дані, рухався на транспортному засобі з колегою по роботі та жодних намірів у перетині кордону не мав.
Таким чином, в судовому засіданні встановлено відсутність в діях ОСОБА_1, ознак адміністративного правопорушення, передбаченого ч.2 ст.204-1 КУпАП. Суду не надано жодного доказу (фото-, відеофіксації) того, що останній вчинив спробу незаконного перетину державного кордону з України в Румунію поза пунктами пропуску через державний кордон України.
Частиною 2 ст.251 КУпАП передбачено, що обовʼязок збирання доказів покладається на осіб, уповноважених на складання протоколів про адміністративні правопорушення, визначених статтею 255 цього Кодексу.
Згідно ст.19 Конституції України, органи державної влади, їх посадові особи зобовʼязані діяти лише на підставі, в межах повноважень та у спосіб, що передбачені Конституцією та законами України. Вина особи, яка притягається до відповідальності, має бути доведена належними доказами, а не ґрунтуватись на припущеннях, усі сумніви щодо доведеності вини тлумачаться на її користь (ст.62 Конституції України).
Відповідно до ст. 247 КУпАП провадження в справі про адміністративне правопорушення не може бути розпочате, а розпочате підлягає закриттю за відсутності складу адміністративного правопорушення.
Таким чином, аналізуючи докази по справі, вважаю, що вина ОСОБА_1 у вчиненні правопорушення, передбаченого ч. 2 ст. 204-1 КУпАП, не доведена, за таких обставин провадження у даній справі необхідно закрити.
На підставі ч.2 ст.204-1 КУпАП, керуючись ст.ст. 247, 283-285, 287 КУпАП,-
ПОСТАНОВИВ:
Адміністративне провадження відносно ОСОБА_1 за ч.2 ст.204-1 КУпАП закрити на підставі п.1 ст.247 КУпАП у звʼязку з відсутністю події і складу адміністративного правопорушення.
Постанова може бути оскаржена до Чернівецького апеляційного суду через Глибоцький районний суд протягом 10-ти діб з дня її винесення шляхом подачі апеляційної скарги.
Суддя
=== ENTITIES ===
1:10    CASE_NUMBER        715/3600/24
5:1     HEARING_DATE       01.11.2024
6:7     COURT_RAYON        Глибоцького
6:34    COURT_OBLAST       Чернівецької
8:150   CITIZEN            України
10:97   ARR_DATE           23 жовтня 2024
10:119  ARR_TIME           11 годині 50 хвилин
10:247  BORDER_CNTRY       Румунію
10:364  ZNAK               836
10:401  DIST               5000 метрів
19:68   PROTOCOL           ЗхРУ № 153345
19:86   PROTO_DATE         23.10.2024
19:248  BORDER_CNTRY       Румунію
19:365  ZNAK               836
19:402  DIST               5000 метрів
21:275  DIST               5 000 метрів
21:370  PASSPORT           України
23:286  BORDER_CNTRY       Румунію
30:68   RESOLUTION         закрити

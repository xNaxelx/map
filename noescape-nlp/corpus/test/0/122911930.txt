Справа № 944/5396/24
Провадження № 3/944/3590/24
ПОСТАНОВА
ІМЕНЕМ УКРАЇНИ
11.11.2024 рокум. Яворів
Суддя Яворівського районного суду Львівської області Матвіїв І. М., розглянувши матеріали, які надійшли з відділу прикордонної служби «ІНФОРМАЦІЯ_1» ІНФОРМАЦІЯ_2 про притягнення до адміністративної відповідальності:
ОСОБА_1, ІНФОРМАЦІЯ_3, РНОКПП НОМЕР_1, громадянина України, зареєстрованого та проживаючого за адресою: АДРЕСА_1, раніше до адміністративної відповідальності не притягався,
за ч.1 ст.204-1 Кодексу України про адміністративні правопорушення,
ВСТАНОВИВ:
19 вересня 2024 року о 16 год 20 хв ОСОБА_1, в міжнародному пункті пропуску для автомобільного сполучення «Краківець», територія Яворівського району Львівської області, під час проходження прикордонного контролю на виїзд з України в Республіку Польща, предʼявив на паспортний контроль документ громадянина Німеччини (свідоцтво на повернення іноземця) для виїзду за кордон, під час здійснення прикордонного контролю інспектором прикордонної служби відбулося спрацювання БД «Ризик-Перетин» та виявлено відсутність відомостей в БД ПТК АПК «Гарт 1/П». В ході перевірки документів, було встановлено що ОСОБА_1 є громадянин України та має паспорт громадянина України, який відповідно до ч.1 ст.2 Закону України «Про громадянство України» у правових відносинах з Україною визнається лише громадянином України. Даним фактом ОСОБА_1 порушив вимоги ст.2, 3 Закону України «Про порядок виїзду з України і вʼїзду в Україну громадян України», п.2 Правил перетинання державного кордону громадянами України, затверджених постановою КМУ від 27.01.1995 року № 57, тобто здійснив спробу незаконного перетинання державного кордону України без відповідних документів. Своїми діями вчинив адміністративне правопорушення передбачене ч. 1 ст. 204-1 КУпАП.
В судове засідання ОСОБА_1 не зʼявився, проте подав до суду заяву, у якій просить розглядати справу без його участі.
29.09.2024 надіслав до суду скаргу щодо притягнення його до адміністративної відповідальності, відповідно до якої зазначає що він народився ІНФОРМАЦІЯ_4 у місті Гютерсло, Німеччина. У віці 7 років за сімейними обставинами переїхав до міста Харків, Україна. На територію У країни вʼїхав у віці 7 років за німецьким паспортом. До 14 років проживав за посвідкою на проживання. Оскільки мати українка, на підставі цього йому видали ще й український паспорт (з німецького громадянства самостійно не виходив і відповідних звернень для набуття українського громадянства нe подавав). Паспорт був отриманий на підставі громадянства України його матері - ОСОБА_2.
Із початком збройної агресії знаходився у Харкові, через те, що в його німецького паспорта закінчився термін дії, він не зміг 2022 року покинути територію України. Батько - ОСОБА_3,звернувся до канцлера Федеративної Республіки Німеччина ОСОБА_4, а також до Міністра закордонних справ ФРН ОСОБА_5 із проханням допомогти сину покинути законним шляхом територію України. Додає, що має дозвіл міграційної служби України на виїзд за кордон, однак на пункті перетину кордону «Краковець» інспектор його не пропустив. Розглянувши документи, пояснив, що для перетину кордону не вистачає «дозволу Офісу Президента на перетин, оскільки такі прецеденти вже були».
Відповідно до ст.268 КУпАП, суддя розглядає справу у його відсутності.
Дослідивши матеріали справи, приходжу до висновку, що в діях ОСОБА_1, наявний склад адміністративного правопорушення, передбаченого ч.1 ст.204-1 КУпАП.
Частиною 1 ст.204-1 КУпАП передбачена адміністративна відповідальність за перетинання або спроба перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Обʼєктивна сторона правопорушення, передбаченого ч.1 ст.204-1 КУпАП, полягає у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Відповідно до ст.2, 3 Закону України «Про порядок виїзду з України і вʼїзду в Україну громадян України» документами, що дають право громадянину України на виїзд з України і вʼїзд в Україну, є: паспорт громадянина України для виїзду за кордон; дипломатичний паспорт України; службовий паспорт України; посвідчення особи моряка; посвідчення члена екіпажу; посвідчення особи на повернення в Україну (дає право на вʼїзд в Україну). У передбачених міжнародними договорами України випадках замість документів, зазначених у частині першій цієї статті, для виїзду з України і вʼїзду в Україну можуть використовуватися інші документи. Перетинання громадянами України державного кордону України здійснюється в пунктах пропуску через державний кордон України після предʼявлення одного з документів, зазначених у статті 2 цього Закону. Правила перетинання державного кордону України громадянами України встановлюються Кабінетом Міністрів України відповідно до цього Закону та інших законів України.
Вина правопорушника ОСОБА_1 пітверджується матеріалами справи, зокрема протоколом 3хРУ № 154802 про адміністративне правопорушення від 19.09.2024 року, рапортами інспекторів прикордонної служби від 19.09.2024, витягамом з БД «Гарт», письмовими поясненнями особи, яка притягається до адміністративної відповідальності, а також іншими доказами, які наявні в матеріалах справи.
Дії ОСОБА_1 правильно кваліфіковані за ч.1 ст.204-1 КУпАП, оскільки, як зʼясовано, він незаконно перетнув державний кордон України без відповідних документів.
Обираючи адмінпорушнику міру адміністративного стягнення, враховую обставини справи, особу адмінпорушника та його ставлення до вчиненого.
Статтею 23 КУпАП передбачено, що адміністративне стягнення є мірою відповідальності і застосовується з метою виховання особи, яка вчинила адміністративне правопорушення, в дусі додержання законів України, поваги до правил співжиття, а також запобігання вчиненню нових правопорушень як самим правопорушником, так і іншими особами.
Відповідно до ст.33 КУпАП, при накладенні стягнення враховуються характер вчиненого правопорушення, особа порушника, ступінь його вини, майновий стан, обставини, що помʼякшують і обтяжують відповідальність.
За змістом ст.22 КУпАП при малозначності вчиненого адміністративного правопорушення орган (посадова особа), уповноважений вирішувати справу, може звільнити порушника від адміністративної відповідальності і обмежитись усним зауваженням.
Чинними нормами КУпАП не визначається поняття малозначності вчиненого правопорушення та виключного переліку діянь, які можуть вважатися малозначними. Орган (посадова особа), уповноважений розглядати справи про адміністративні правопорушення, звільняє правопорушника від адміністративної відповідальності в кожному випадку окремо, зважаючи на характер вчинюваного діяння та обставини справи, виходячи з того, що його наслідки не представляють суспільної шкідливості, не завдали або не здатні завдати значної шкоди суспільним або державним інтересам, правам та свободам інших осіб.
Положення ст.22 КУпАП відображають принцип індивідуалізації адміністративної відповідальності, який означає відповідність заходу впливу, який обирається для правопорушника, меті адміністративній відповідальності. Він передбачає як індивідуальний підхід до застосування примусових заходів залежно від особистих якостей правопорушника та характеру і обставин вчинення проступку, так і можливість помʼякшення і навіть відмови держави від застосування заходів відповідальності, якщо її мета може бути досягнута іншим шляхом. При розгляді справ та призначенні стягнення потрібно досягти справедливого балансу між загальними інтересами суспільства та вимогами захисту основоположних прав особи, тобто стягнення повинне бути пропорційним, воно має відповідати тяжкості скоєного правопорушення, а також його наслідкам.
Адміністративне стягнення є мірою відповідальності та застосовується з метою виховання особи, що вчинила адміністративне правопорушення, у дусі точного і неухильного додержання Конституції, законів України, поваги до прав, честі і гідності інших громадян, до правил співжиття, запобігання вчинення нових правопорушень, як самим правопорушником так і іншими особами.
Таким чином, оцінюючи в сукупності дії, наслідки, обставини, з урахуванням даних, що характеризують особу, котрий щиро розкаявся у вчиненому, вперше притягається до адміністративної відповідальності, приймаючи до уваги те, що від вчинення даного адміністративного правопорушення не настало істотних негативних наслідків, приходжу до висновку про можливість застосування до особи положень ст.22 КУпАП і необхідності звільнення такого від адміністративної відповідальності в звʼязку з малозначністю вчиненого ним адміністративного правопорушення та обмежитися усним зауваженням, з наведених вище мотивів та підстав.
Саме усне зауваження, в даному випадку і до даного правопорушника, вважаю обʼєктивно достатнім для його виправлення та унеможливлення скоєння ним жодних інших правопорушень.
Згідно ч.2 ст.284 КУпАП, при оголошенні усного зауваження виноситься постанова про закриття провадження у справі про адміністративне правопорушення.
Враховуючи наведену норму права, приходжу до висновку, що провадження по даній справі про адміністративне правопорушення, передбачене ч.1 ст.204-1 КУпАП щодо ОСОБА_1 підлягає закриттю.
На підставі викладеного, керуючись ст. 22, 204-1, 283, 285 КУпАП, суддя,
ПОСТАНОВИВ:
Визнати ОСОБА_1 винним у вчиненні адміністративного правопорушення, передбаченого ч.1 ст.204-1 КУпАП та звільнити його від адміністративної відповідальності на підставі ст.22 КУпАП, обмежившись щодо нього усним зауваженням.
Провадження у справі про адміністративне правопорушення відносно ОСОБА_1 у вчиненні ним адміністративного правопорушення, передбаченого ч.1 ст.204-1 КУпАП - закрити.
На постанову може бути подана апеляційна скарга до Львівського апеляційного суду через Яворівський районний суд Львівської області протягом десяти днів з дня її винесення.
Суддя І. М. Матвіїв
=== ENTITIES ===
1:10    CASE_NUMBER        944/5396/24
5:1     HEARING_DATE       11.11.2024
6:7     COURT_RAYON        Яворівського
6:35    COURT_OBLAST       Львівської
6:136   VPS                ІНФОРМАЦІЯ_1
7:52    CITIZEN            України
10:1    ARR_DATE           19 вересня 2024
10:24   ARR_TIME           16 год 20 хв
10:46   ARR_PLACE          в міжнародному пункті пропуску для автомобільного сполучення «Краківець»
10:130  ARR_RAYON          Яворівського
10:150  ARR_OBLAST         Львівської
10:234  BORDER_CNTRY       Республіку Польща
10:307  PASSPORT           Німеччини
10:619  CITIZEN            України
10:654  PASSPORT           України
13:443  ARR_PLACE          на пункті перетину кордону «Краковець»
19:83   PROTOCOL           3хРУ № 154802
19:136  PROTO_DATE         19.09.2024
35:158  RESOLUTION         закрити

Справа №: 297/4328/24
ПОСТАНОВА
ІМЕНЕМ УКРАЇНИ
18 жовтня 2024 року м. Берегове
Суддя Берегівського районного суду Закарпатської області Гал Л. Л., розглянувши матеріали, що надійшли з відділу прикордонної служби «ІНФОРМАЦІЯ_1» ІНФОРМАЦІЯ_2 про притягнення до адміністративної відповідальності:
ОСОБА_1, ІНФОРМАЦІЯ_3, уродженця м. Самбір, Львівської області та мешканця АДРЕСА_1, громадянина України, непрацюючого,
за ст. 204-1 ч. 1 КУпАП,
ВСТАНОВИВ:
Згідно протоколу про адміністративне правопорушення серії 3хРУ № 137615 від 12.10.2024 року, 12 жовтня 2024 року, близько 17:00 год., в міжнародному пункті пропуску для автомобільного сполучення "Лужанка" на виїзд з України прибув громадянин України ОСОБА_1, який на паспортний контроль надав паспорт громадянина Польщі для виїзду за кордон серії НОМЕР_1. Своїми діями громадянин України ОСОБА_1 вчинив спробу незаконного перетину державного кордону з України в Угорщину в пункті пропуску «Лужанка» шляхом використання невідповідного документу, чим порушив вимоги ст. 2, 3 ЗУ «Про порядок виїзду з України і вʼїзду в Україну громадян України», чим вчинила правопорушення відповідальність за яке передбачена ч. 1 ст. 204-1 КУпАП.
В суд ОСОБА_1 не зʼявився.
Перевіривши матеріали справи, а саме: протокол про адміністративне правопорушення ЗхРУ № 137615 від 12.10.2024 року, пояснення ОСОБА_1, інформацію про особу Державної міграційної служби України, приходжу до наступного висновку.
Відповідно до ч. 2 ст. 7 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку встановлених законом. Провадження в справах про адміністративні правопорушення здійснюється на основі суворого додержання законності.
Згідно ч. 1 ст. 9 КУпАП адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Статтею 248 КУпАП визначено, що розгляд справи про адміністративне правопорушення здійснюється на засадах рівності перед законом і органом (посадовою особою), який розглядає справу, всіх громадян незалежно від раси, кольору шкіри, політичних, релігійних та інших переконань, статі, етнічного та соціального походження, майнового стану, місця проживання, мови та інших обставин.
Так, згідно статті 2 Закону України «Про порядок виїзду з України і вʼїзду в Україну громадян України» документами, що дають право громадянину України на виїзд з України і вʼїзд в Україну, є: паспорт громадянина України для виїзду за кордон; дипломатичний паспорт України; службовий паспорт України; посвідчення особи моряка; посвідчення члена екіпажу; посвідчення особи на повернення в Україну (дає право на вʼїзд в Україну).
У передбачених міжнародними договорами України випадках замість документів, зазначених у частині першій цієї статті, для виїзду з України і вʼїзду в Україну можуть використовуватися інші документи.
Відповідно до ст. 3 даного Закону перетинання громадянами України державного кордону України здійснюється в пунктах пропуску через державний кордон України після предʼявлення одного з документів, зазначених у статті 2 цього Закону.
Правила перетинання державного кордону України громадянами України встановлюються Кабінетом Міністрів України відповідно до цього Закону та інших законів України.
Із долучених до матеріалів справи документів вбачається, що ОСОБА_1 є громадянином Польщі, та у нього є закордонний паспорт серії НОМЕР_1.
Крім того, ОСОБА_1 має паспорт громадянина України, № НОМЕР_2.
Тобто, він має подвійне громадянство.
Слід зазначити, що тлумачення громадянства із запереченнями його множинності суперечить принципам Європейської Конвенції «Про громадянство» від 06.11.1997 (ратифікованою Україною Законом від 20.09.2006), а набула чинності ця Конвенція для нашої країни 1 квітня 2007 року, згідно якої громадянство означає правовий звʼязок між особою та державою без зазначення етнічного походження особи. «Множинне громадянство» означає одночасну належність особи до громадянства двох або більше держав.
Україна зобовʼязалася гарантувати права громадян із множинним громадянством, зокрема, в ст. 17 Конвенції, відповідно до якої, визначаючи права та обовʼязки, повʼязані із множинним громадянством: громадяни держави-учасниці, які мають інше громадянство, мають на території держави учасниці, в якій вони проживають, ті самі права та обовʼязки, як і інші громадяни держави-учасниці.
Кожна держава визначає у своєму законодавстві хто є її громадянами. Це законодавство визнається іншими державами тільки за умови його відповідності чинним міжнародним конвенціям, міжнародному звичаєвому праву та принципам права, які є загальновизнаними стосовно громадянства.
Законом України «Про громадянство», зокрема ст. 2 передбачається, що законодавство України про громадянство ґрунтується зокрема на принцип і єдиного громадянства - громадянства держави Україна, що виключає можливість існування громадянства адміністративно-територіальних одиниць України. Якщо громадянин України набув громадянство (підданство) іншої держави або держав, то у правових відносинах з Україною він визнається лише громадянином України. Якщо іноземець набув громадянство України, то у правових відносинах з Україною він визнається лише громадянином України.
При цьому, в Україні на даний час відсутня будь-яка відповідальність (ні кримінальна, ні адміністративна) за набуття громадянства іншої держави та за неповідомлення про це відповідні органи державної влади.
Отже, якщо громадянин України набув громадянство іншої держави, то не позбавляється при цьому українського громадянства і в правовідносинах з Україною надалі залишається лише як громадянин України.
Тобто, фактично в Україні діє єдине громадянство, але немає відповідних положень, які напряму забороняли би множинне громадянство.
Чинне законодавство України, частиною якого є міжнародно-правові акти, згоді на обовʼязковість яких надана Верховною Радою України, прямо передбачає можливість існування випадків множинного громадянства.
У звʼязку з наведеним, проаналізував наведені норми, у розумінні ст. 17 Європейської Конвенції «Про громадянство», вважаю, що в діях ОСОБА_1 відсутній склад адміністративного правопорушення, передбаченого ч. 1 ст. 204-1 КУпАП, оскільки він не порушував вимоги статті 2, та 3 Закону України «Про порядок виїзду з України і вʼїзду в Україну громадян України», та мав право використовувати дійсний закордонний паспорт громадянина Польщі для перетину кордону.
На підставі наведеного справу про адміністративне правопорушення відносно ОСОБА_1 за ч. 1 ст. 204-1 КУпАП слід закрити, згідно п. 1 ст. 247 КУпАП у звʼязку з відсутністю події і складу адміністративного правопорушення.
Керуючись п. 1 ст. 247, 283, п. 1 ст. 284 КУпАП,
ПОСТАНОВИВ:
Справу про адміністративне правопорушення відносно ОСОБА_1 за ч. 1 ст. 204-1 КУпАП закрити у звʼязку з відсутністю в його діях події і складу адміністративного правопорушення.
Постанова може бути оскаржена особою, яку притягнуто до адміністративної відповідальності протягом десяти днів з дня винесення постанови через цей суд до Закарпатського апеляційного суду.
Суддя Лайош ГАЛ
=== ENTITIES ===
1:11    CASE_NUMBER        297/4328/24
4:1     HEARING_DATE       18 жовтня 2024
5:7     COURT_RAYON        Берегівського
5:36    COURT_OBLAST       Закарпатської
5:135   VPS                ІНФОРМАЦІЯ_1
6:37    BIRTH_SETTL        Самбір
6:45    BIRTH_OBLAST       Львівської
6:98    CITIZEN            України
9:59    PROTOCOL           3хРУ № 137615
9:77    PROTO_DATE         12.10.2024
9:94    ARR_DATE           12 жовтня 2024
9:135   ARR_PLACE          в міжнародному пункті пропуску для автомобільного сполучення "Лужанка"
9:243   CITIZEN            України
9:314   PASSPORT           Польщі
9:381   CITIZEN            України
9:463   BORDER_CNTRY       Угорщину
9:472   ARR_PLACE          в пункті пропуску «Лужанка»
11:83   PROTOCOL           ЗхРУ № 137615
11:101  PROTO_DATE         12.10.2024
19:84   CITIZEN            Польщі
20:44   PASSPORT           України
27:190  CITIZEN            України
30:428  PASSPORT           Польщі
34:84   RESOLUTION         закрити

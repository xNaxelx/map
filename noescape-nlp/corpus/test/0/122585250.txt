Справа № 138/2834/24
Провадження № 33/801/844/2024
Категорія: 432
Головуючий у суді 1-ї інстанції Савкова І. М.
Доповідач: Рибчинський В. П.
ВІННИЦЬКИЙ АПЕЛЯЦІЙНИЙ СУД
ПОСТАНОВА
ІМЕНЕМ УКРАЇНИ
24 жовтня 2024 року м. Вінниця
Вінницький апеляційний суд в складі судді Рибчинського В. П., розглянувши апеляційну скаргу адвоката Кушніра Юрія Петровича, подану в інтересах ОСОБА_1, на постанову Могилів-Подільського міськрайонного суду Вінницької області від 26 вересня 2024 року про притягнення ОСОБА_1 до адміністративної відповідальності за ч. 1 ст. 204-1 КУпАП,
ВСТАНОВИВ:
Постановою Могилів-Подільського міськрайонного суду Вінницької області від 26 вересня 2024 року ОСОБА_1 визнано винним у вчиненні адміністративного правопорушення, передбаченого ч.1 ст.204-1 КУпАП, накладено на нього адміністративне стягнення у виді штрафу в розмірі 200 неоподатковуваних мінімумів доходів громадян, що становить 3400 грн в дохід держави. Стягнуто судовий збір в розмірі 605,60 грн.
Не погодившись із вказаною постановою, адвокат Кушнір Ю. П., діючи в інтересах ОСОБА_1, подав апеляційну скаргу.
Ознайомившись із матеріалами справи, апеляційний суд вважає, що апеляційна скарга підлягає поверненню особі, яка її подала, з наступних підстав.
Відповідно до ч. 3 ст. 26 Закону України «Про адвокатуру та адвокатську діяльність» повноваження адвоката як захисника або представника в господарському, цивільному, адміністративному судочинстві, кримінальному провадженні, розгляді справ про адміністративні правопорушення, а також як уповноваженого за дорученням у конституційному судочинстві підтверджуються в порядку, встановленому законом.
За змістом ч. 1, 2 ст. 271 КУпАП, у розгляді справи про адміністративне правопорушення можуть брати участь адвокат, інший фахівець у галузі права, який за законом має право на надання правової допомоги особисто чи за дорученням юридичної особи.
Повноваження адвоката на участь у розгляді справи підтверджуються довіреністю на ведення справи, посвідченою нотаріусом або посадовою особою, якій відповідно до закону надано право посвідчувати довіреності, або ордером чи дорученням органу (установи), уповноваженого законом на надання безоплатної правової допомоги, або договором про надання правової допомоги. До ордера обовʼязково додається витяг з договору, в якому зазначаються повноваження адвоката або обмеження його прав на вчинення окремих дій як захисника. Витяг засвідчується підписами сторін.
Адвокат Кушнір Ю. П., який підписав та подав апеляційну скаргу, додав до неї ордер серії АВ № 1148438 від 26.09.2024 на надання правничої (правової) допомоги ОСОБА_1 у Могилів-Подільському міськрайонному суді Вінницької області без зазначення номеру та дати договору про надання правничої допомоги.
При цьому, договір про надання правової допомоги із зазначенням повноважень адвоката чи обмеження його прав на вчинення окремих дій, зокрема, права оскаржувати постанову суду першої інстанції, засвідчений підписами сторін, до апеляційної скарги не доданий, а матеріали справи такого витягу з договору не містять.
Оскільки наявність повноважень на подання апеляційної скарги на постанову суду у справі про адміністративне правопорушення відносно ОСОБА_1 не підтверджена належним чином, подана адвокатом Кушніром Ю. П. апеляційна скарга підлягає поверненню особі, яка її подала.
Керуючись ст. 271, 294 КУпАП,
ПОСТАНОВИВ:
Апеляційну скаргу адвоката Кушніра Юрія Петровича, подану в інтересах ОСОБА_1, на постанову Могилів-Подільського міськрайонного суду Вінницької області від 26 вересня 2024 року про притягнення ОСОБА_1 до адміністративної відповідальності за ч. 1 ст. 204-1 КУпАП повернути особі, яка її подала.
Постанова набирає законної сили негайно після її винесення, є остаточною і оскарженню не підлягає.
Суддя Вінницького
апеляційного суду В. П. Рибчинський
=== ENTITIES ===
1:10    CASE_NUMBER        138/2834/24
9:1     HEARING_DATE       24 жовтня 2024
10:167  COURT_RAYON        Могилів-Подільського
12:251  RESOLUTION         штрафу
12:331  FINE               3400
23:93   COURT_RAYON        Могилів-Подільського
23:263  RESOLUTION         повернути
25:7    COURT_RAYON        Вінницького

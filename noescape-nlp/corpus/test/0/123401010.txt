Справа № 503/2455/24
Провадження № 3/503/1993/24
ПОСТАНОВА
ІМЕНЕМ УКРАЇНИ
28 листопада 2024 року Кодимський районний суд Одеської області у складі:
головуючого судді Сердюка Б. С.,
за участю секретаря судового засідання Клемпуш Ю. В.,
особи, яка притягається до адміністративної відповідальності ОСОБА_1, захисника особи, яка притягається до адміністративної відповідальності адвоката Шайка С. В.,
розглянувши у відкритому судовому засіданні в залі суду справу про притягнення до адміністративної відповідальності ОСОБА_1, ІНФОРМАЦІЯ_1, громадянина України, одруженого, фізичної особи-підприємця, проживаючого за адресою: АДРЕСА_1,
за ч. 2 ст. 204-1 Кодексу України про адміністративні правопорушення,
УСТАНОВИВ:
Відповідно до протоколу про адміністративне правопорушення серії ПдРУ № 002051Е від 10.11.2024 року, прикордонним нарядом "Прикордонний патруль" 10 листопада 2024 року о 06 год 00 хв на західній околиці с. Семенівка Подільського району Одеської області, на відстані до 1000 м від лінії державного кордону України, в районі проміжного знаку № 0286, виявлено ОСОБА_1, який спільно у групі з іншими особами, матеріали щодо яких оформленні в окремі справи про адміністративне правопорушення, намагався незаконно перетнути державний кордон України, з документами, що посвідчують його особу, на напрямку с. Семенівка (Україна) - с. Плоть (Республіка Молдова) поза пунктами пропуску через державний кордон України. Дії ОСОБА_1 кваліфіковані за ч. 2 ст. 204-1 КУпАП.
ОСОБА_1 вину не визнав та пояснив, що не мав наміру перетинати державний кордон, а відвідував єврейське кладовище, яке розташоване поблизу с. Круті Подільського району Одеської області. Його перебування у цьому місті було повʼязане з наступними обставинами. Його теща ОСОБА_2, яка померла ІНФОРМАЦІЯ_2, мала єврейське походження. Вона народилася в м. Сороки, Республіки Молдова. На кладовищі, яке розташоване поблизу с. Круті, поховані батьки тещі. До моменту її смерті вона проживала разом з ним та його дружиною, тобто її дочкою, в м. Києві, де і похована. За життя вона залишила прохання, щоб після її смерті, з кладовища де її поховають, він доставив жменю землі до кладовища де поховані її батьки. Там же він мав прочитати також молитву, яка була написана тещею на аркуші паперу. Для цього він прибув на поїзді до м. Кодима, де винайняв готель, а на ранок викликав таксі та поїхав до с. Круті на кладовище, щоб виконати відповідний ритуал. По дорозі до місця призначення, автомобіль таксі, на якому він їхав, зламався. Оскільки раніше він неодноразово відвідував зі своєю родиною відповідне кладовище, він знав, що до нього вже недалеко і вирішив піти пішки. Дійшовши до кладовища, він залишив раніше приготовану землю, помолився та вирішив повертатись. Однак повертаючись на ту дорогу, де його залишив водій таксі, йому здалося, що він рухається ніби не в тому напрямку. Крім того у нього почала боліти нога, оскільки нещодавно він переніс оперативне втручання у області колінного суглоба. Вказує, що він сів на землю, прийняв знеболювальне, відкрив на телефоні мапу, щоб зрозуміти де він знаходиться та зорієнтуватись куди йому рухатись. Обравши напрямок руху він почав іти, але біль у колінному суглобі у нього не зменшувався. У цей час він зустрів декількох осіб та попросив щоб вони допомогли йому дістатись до дороги. Ці особи погодились, але через деякий час пролунали постріли та зʼявились прикордонники, які повідомили, що вони знаходяться у прикордонній смузі та усіх затримали. Зазначає, що наміру перетинати кордон поза пунктами пропуску він не мав, оскільки неодноразово офіційно перетинав кордон у пунктах пропуску. На підтвердження своїх пояснень надав відповідні докази.
Захисник особи, яка притягається до адміністративної відповідальності адвокат Шайко С. В. вказав на відсутність доказів вчинення ОСОБА_1 адміністративного правопорушення, передбаченого ч. 2 ст. 204-1 КУпАП та просив закрити провадження по справі у звʼязку з відсутністю в його діях складу адміністративного правопорушення.
Дослідивши матеріали справи про адміністративне правопорушення, суддя дійшов наступних висновків.
Відповідно до вимог ст.ст. 245, 251, 252, 280 КУпАП суддя зобовʼязаний повно, всебічно та обʼєктивно зʼясувати всі обставини справи, встановити чи було вчинене адміністративне правопорушення та чи винна особа у його вчиненні, дослідити наявні у справі докази, дати їм належну правову оцінку і в залежності від встановленого прийняти мотивоване законне рішення.
Відповідно до ст. 7 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом. Провадження в справах про адміністративні правопорушення здійснюється на основі суворого додержання законності. Застосування уповноваженими на те органами і посадовими особами заходів адміністративного впливу проводиться в межах їх компетенції, у точній відповідності з законом.
Статтею 9 КУпАП визначено, що адміністративним правопорушенням є «протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність».
Склад адміністративного правопорушення - це передбачена нормами права сукупність обʼєктивних і субʼєктивних ознак, за наявності яких те чи інше діяння можна кваліфікувати як адміністративне правопорушення. Він містить: обʼєкт; обʼєктивну сторону; субʼєкт; субʼєктивну сторону.
Відсутність хоча б однієї з ознак означає відсутність складу вцілому.
Адміністративна відповідальність за ч. 1 ст. 204-1 КУпАП настає за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Обʼєктом даного адміністративного правопорушення є суспільні відносини у сфері охорони державного кордону. Обʼєктивна сторона правопорушення виражається у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади (формальний склад).
Адміністративна відповідальність за ч. 2 ст. 204-1 КУпАП настає за ті самі дії, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті.
За змістом ч. 1-3 ст. 9 Закону України "Про державний кордон України" перетинання державного кордону України здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Пункт пропуску через державний кордон України - це спеціально виділена територія на залізничних та автомобільних станціях, автомобільних і пішохідних шляхах, в аеропортах (аеродромах), морських і річкових портах, включаючи частину їх акваторії (захищена повністю або частково огороджувальними гідротехнічними спорудами чи обʼєктами природного походження), з комплексом будівель, споруд і технічних засобів, на якій здійснюються прикордонний, митний контроль, інші види контролю і пропуск через державний кордон України осіб, транспортних засобів, вантажів та іншого майна. Положення про пункти пропуску через державний кордон України затверджується Кабінетом Міністрів України.
Статтею 12 Закону України "Про державний кордон України" встановлено, що пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України.
Згідно з абз. 1 п. 2 Правил перетинання державного кордону громадянами України, затверджених постановою Кабінету Міністрів України від 27 січня 1995 року № 57, перетинання громадянами України державного кордону здійснюється в пунктах пропуску через державний кордон та пунктах контролю, якщо інше не передбачено законом, за одним з таких документів, що дають право на виїзд з України і вʼїзд в Україну: 1) паспорт громадянина України для виїзду за кордон; 2) дипломатичний паспорт; 3) службовий паспорт; 4) проїзний документ дитини (чинний протягом строку, на який він виданий); 5) посвідчення особи моряка; 6) посвідчення члена екіпажу.
Відповідно спроба перетнути кордон поза пунктами пропуску через державний кордон означає певні умисні дії особи спрямовані на те, щоб перетнути державний кордон: поза місцем розташування пункту пропуску; поза місцем, визначеним у пункті пропуску для безпосереднього перетинання державного кордону; хоча і в зазначеному місці, але в час, коли пункт пропуску не функціонував.
Притягнення особи до адміністративної відповідальності можливе лише при наявності в її діях складу адміністративного правопорушення, обовʼязковими елементами якого є: обʼєкт, обʼєктивна сторона, субʼєкт, субʼєктивна сторона (вина). Відсутність хоча б одного із вказаних елементів виключає склад правопорушення взагалі, а порушена справа підлягає закриттю.
У протоколі зазначено, що прикордонним нарядом "Прикордонний патруль" 10 листопада 2024 року о 06 год 00 хв на західній околиці с. Семенівка Подільського району Одеської області, на відстані до 1000 м від лінії державного кордону України, в районі проміжного знаку № 0286, виявлено ОСОБА_1, який спільно у групі з іншими особами, матеріали щодо яких оформленні в окремі справи про адміністративне правопорушення, намагався незаконно перетнути державний кордон України, з документами, що посвідчують його особу, на напрямку с. Семенівка (Україна) - с. Плоть (Республіка Молдова) поза пунктами пропуску через державний кордон України, чим порушив вимоги ст. 9 ЗУ «Про державний кордон України».
З метою доведення вини ОСОБА_1 у вчиненні інкримінованого йому адміністративного правопорушення, посадовою особою до протоколу долучено рапорт від 10.11.2024; копію паспорта громадянина України для виїзду за кордон, виданих на імʼя ОСОБА_1; письмові пояснення ОСОБА_1; схему затримання.
Будь-які інші докази вини ОСОБА_1, які б спростовували надані у судовому засіданні пояснення та відповідні докази на їх підтвердження, відсутні.
Стаття 62 Конституції України закріплює положення, що відображають сутність презумпції невинуватості: "Особа вважається невинуватою у вчиненні злочину і не може бути піддана покаранню, поки її вину не буде доведено в законному порядку і встановлено обвинувальним вироком суду. Ніхто не зобовʼязаний доводити свою невинуватість у вчиненні злочину. Обвинувачення не може ґрунтуватися на доказах, отриманих незаконним шляхом, а також на припущеннях. Усі сумніви щодо доведеності вини особи тлумачаться на її користь".
У рішенні № 23-рп/2010 від 22.12.2010 Конституційний Суд України дійшов висновку, що адміністративна відповідальність в Україні та процедура притягнення до адміністративної відповідальності ґрунтуються на конституційних принципах та правових презумпціях, які зумовлені визнанням і дією принципу верховенства права в Україні.
Отже, процедура притягнення до адміністративної відповідальності, ґрунтується, в тому числі, і на закріпленій в статті 62 Конституції України презумпції невинуватості.
Європейський суд з прав людини поширює стандарти, які встановлює Конвенція про захист прав людини і основоположних свобод для кримінального провадження, у тому числі визначену п. 2 ст. 6 презумпцію невинуватості, на провадження у справах про адміністративні правопорушення (справа "Надточій проти України" від 15.05.2008).
З цього випливає, що обовʼязок доводити вину, як складову презумпції невинуватості, покладається на адміністративний орган та посадових осіб, які встановили факт скоєння протиправного вчинку і порушили провадження в справі.
Європейський суд з прав людини встановив критерій доведеності "поза розумним сумнівом" (рішення від 18 січня 1978 року у справі "Ірландія проти Сполученого Королівства" (Ireland v. the United Kingdom), п. 161, Series А заява № 25).
Відповідно до правової позиції, викладеної у постанові Верховного Суду від 04.07.2018 у справі 688/788/15-к, стандарт доведення поза розумним сумнівом означає, що сукупність обставин справи, встановлена під час судового розгляду, виключає будь-яке інше розумне пояснення події, яка є предметом судового розгляду, крім того, що інкримінований злочин був вчинений і обвинувачений є винним у вчиненні цього злочину. Поза розумним сумнівом має бути доведений кожний з елементів, які є важливими для правової кваліфікації діяння: як тих, що утворюють обʼєктивну сторону діяння, так і тих, що визначають його субʼєктивну сторону.
Згідно правової позиції Верховного Суду, викладеної у постанові від 15 травня 2019 року у справі № 537/2088/17: "Сам факт визнання особою вини не може бути достатнім доказом правомірності рішення субʼєкта владних повноважень і не звільняє останнього від доведення його правомірності".
Отже, для наявності в діях ОСОБА_1 складу адміністративного правопорушення, передбаченого ч. 2 ст. 204-1 КУпАП необхідно встановити факт спроби перетинання ним державного кордону з України в Республіку Молдова саме поза встановленими пунктами пропуску та наявність прямого умислу на незаконний перетин державного кордону.
При цьому слід зауважити, що спроба - це намагання зробити щось, і саме за спробу перетину державного кордону поза встановленими пунктами пропуску передбачено відповідальність.
Відповідно до Постанови КМУ від 27.07.1998 № 1147 "Про прикордонний режим" установлено вздовж державного кордону на його сухопутних ділянках і вздовж берегів прикордонних річок, озер та інших водойм прикордонну смугу завширшки 5 кілометрів від лінії державного кордону, де встановлюється прикордонний режим, але не менше від ширини смуги місцевості, що розташована в межах від лінії державного кордону до лінії прикордонних інженерних споруд.
Пунктом 7 Положення визначено, що громадяни України, іноземці та особи без громадянства вʼїжджають, перебувають, проживають, проваджують роботи і пропускаються у прикордонну смугу з дозволу відповідного органу Державної прикордонної служби, який безпосередньо виконує завдання щодо забезпечення недоторканності державного кордону у визначеній зоні відповідальності, за наявності документів, що посвідчують їх особу.
З матеріалів справи встановлено, що ОСОБА_1 знаходився у прикордонній смузі, на відстані до 1000 метрів від лінії державного кордону, однак саме по собі перебування у прикордонній смузі, без надання належних та допустимих доказів щодо його активних дій спрямованих на незаконний перетин державного кордону, не може свідчити про те, що він намагався незаконно перетнути державний кордон України поза встановленими пунктами пропуску.
Аналізуючи докази по справі, суддя дійшов висновку, що провадження по справі відносно ОСОБА_1 у вчиненні правопорушення передбаченого ч. 2 ст. 204-1 КУпАП підлягає закриттю на підставі п. 1 ч. 1 ст. 247 КУпАП, у звʼязку з відсутністю складу адміністративного правопорушення
Керуючись ст. ст. 283, 284 КУпАП,
ПОСТАНОВИВ:
Закрити провадження по справі про притягнення до адміністративної відповідальності ОСОБА_1 за ч. 2 ст. 204-1 КУпАП у звʼязку з відсутністю в його діях складу адміністративного правопорушення.
Постанова може бути оскаржена до Одеського апеляційного суду, через Кодимський районний суд Одеської області, особою, щодо якої її винесено, протягом десяти днів з дня її винесення.
Суддя Б. С. Сердюк
=== ENTITIES ===
1:10    CASE_NUMBER        503/2455/24
5:1     HEARING_DATE       28 листопада 2024
5:24    COURT_RAYON        Кодимський
5:48    COURT_OBLAST       Одеської
9:152   CITIZEN            України
12:66   PROTOCOL           ПдРУ № 002051
12:85   PROTO_DATE         10.11.2024
12:124  GUARD              Прикордонний патруль
12:146  ARR_DATE           10 листопада 2024
12:171  ARR_TIME           06 год 00 хв
12:184  ARR_PLACE          на західній околиці
12:207  ARR_SETTL          Семенівка
12:217  ARR_RAYON          Подільського
12:237  ARR_OBLAST         Одеської
12:270  DIST               1000 м
12:343  ZNAK               0286
12:602  SETTL_FROM         Семенівка
12:613  SETTL_CNTRY        Україна
12:627  SETTL_TO           Плоть
12:634  SETTL_CNTRY        Республіка Молдова
13:143  ARR_SETTL          Круті
13:149  ARR_RAYON          Подільського
13:169  ARR_OBLAST         Одеської
13:352  ARR_SETTL          Сороки
13:360  BORDER_CNTRY       Республіки Молдова
30:49   GUARD              Прикордонний патруль
30:71   ARR_DATE           10 листопада 2024
30:96   ARR_TIME           06 год 00 хв
30:109  ARR_PLACE          на західній околиці
30:132  ARR_SETTL          Семенівка
30:142  ARR_RAYON          Подільського
30:162  ARR_OBLAST         Одеської
30:195  DIST               1000 м
30:268  ZNAK               0286
30:527  SETTL_FROM         Семенівка
30:538  SETTL_CNTRY        Україна
30:552  SETTL_TO           Плоть
30:559  SETTL_CNTRY        Республіка Молдова
31:187  PASSPORT           України
41:192  BORDER_CNTRY       Республіку Молдова
45:93   DIST               1000 метрів
49:1    RESOLUTION         Закрити

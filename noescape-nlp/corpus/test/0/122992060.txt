Єдиний унікальний номер 722/2385/24
Номер провадження 3/722/831/24
ПОСТАНОВА
ІМЕНЕМ УКРАЇНИ
13 листопада 2024 року м. Сокиряни
Суддя Сокирянського районного суду Чернівецької області Унгурян С. В., розглянувши справу про адміністративне правопорушення, яка надійшла з відділу прикордонної служби «ІНФОРМАЦІЯ_1» ІНФОРМАЦІЯ_2 відносно ОСОБА_1, ІНФОРМАЦІЯ_3, зареєстрованого та проживаючого за адресою: АДРЕСА_1, громадянина України, про притягнення до адміністративної відповідальності за ч.1 ст.204-1 КУпАП, -
ВСТАНОВИВ:
ОСОБА_1, 02.11.2024 року о 19 год. 30 хв. був виявлений та затриманий прикордонним нарядом «Робоча група на кордоні», в прикордонній смузі на відстані 20 метрів до лінії державного кордону, в адміністративних межах н.п. с. Вашківці Дністровського району Чернівецької області, що на ділянці відповідальності відділення інспекторів прикордонної служби «ІНФОРМАЦІЯ_4» відділу прикордонної служби «ІНФОРМАЦІЯ_1» за спробу незаконного перетину державного кордону з України в Республіка Молдова поза пунктами пропуску через державний кордон України.
Своїми діями ОСОБА_1 порушив вимоги ст.ст. 9, 12 Закону України «Про Державний кордон України» від 04.11.1991 року, внаслідок чого вчинив адміністративне правопорушення, передбачене ч.1 ст. 204-1 КУпАП.
ОСОБА_1 в судове засідання не зʼявився, однак в матеріалах справи наявне його клопотання про розгляд справи без його присутності.
За таких обставин, вважаю за можливе провести розгляд справи без участі правопорушника, так як відповідно до ст.17 Закону України «Про виконання рішень та застосування практики Європейського суду з прав людини», ч.1 ст.6 Конвенції про захист прав людини і основоположних свобод, право особи на справедливий і публічний розгляд його справи у продовж розумного строку кореспондується з обовʼязком добросовісно користуватися наданими законом процесуальними правами, утримуватись від дій, що зумовлюють затягування судового процесу, та вживати надані процесуальним законом заходи для скорочення періоду судового провадження (п. 35 рішення від 07.07.1989 р. Європейського суду з прав людини у справі «Юніон Еліментарія Сандерс проти Іспанії» (Alimentaria Sanders S.A. v. Spain).
Обовʼязок швидкого здійснення правосуддя покладається, в першу чергу, на відповідні державні судові органи. Розумність тривалості судового провадження оцінюється в залежності від обставин справи та з огляду на складність справи, поведінки сторін, предмету спору. Нездатність суду ефективно протидіяти недобросовісно створюваним учасниками справи перепонам для руху справи є порушенням ч.1 ст.6 даної Конвенції (§ 66 - 69 рішення Європейського суду з прав людини від 08.11.2005 р. у справі «Смірнова проти України»).
Так, дослідивши письмові документи, що містяться в матеріалах справи вважаю, що винуватість ОСОБА_1 у вчиненні адміністративного правопорушення, передбаченого ч.1 ст.204-1 КУпАП доведена зібраними доказами, які є належними та допустимими.
Зокрема, протоколом про адміністративне правопорушення серії ЗхРУ № 001897Е від 02.11.2024 року та протоколом про адміністративне затримання від 02.11.2024 року, з якими правопорушник був ознайомлений під підпис 02.11.2024 року; письмовими поясненнями ОСОБА_1 від 02.11.2024 року; копією паспорта громадянина України для виїзду за кордон серії НОМЕР_1, виданого 21.10.2021 року; рапортом старшого прикордонного наряду ОСОБА_2 від 02.11.2024 року та схемою затримання гр. України ОСОБА_1 на ділянці відповідальності відділу прикордонної служби «ІНФОРМАЦІЯ_1» 02.11.2024 року.
Жодних належних та допустимих доказів, які б викликали сумніви в обʼєктивності вищевказаних матеріалів, їх фальсифікації, особою, яка притягається до адміністративної відповідальності не надано, не здобуто таких і в процесі судового розгляду.
При дослідженні доказів по справі не встановлено, що ці докази, отримані внаслідок істотного порушення прав та свобод людини, гарантованих Конституцією та законами України, міжнародними договорами, згода на обовʼязковість яких надана Верховною Радою України, а також здобуті завдяки інформації, отриманій внаслідок істотного порушення прав та свобод людини.
За таких обставин, вважаю, що вина ОСОБА_1 у вчиненні адміністративного правопорушення, передбаченого частиною 1 статті 204-1 КУпАП, а саме: у спробі незаконного перетинання державного кордону України поза встановленими пунктами пропуску через державний кордон, доведена повністю.
При цьому, також слід врахувати, що ОСОБА_1 дії працівників прикордонної служби щодо складання відносно нього протоколу про адміністративне правопорушення не оскаржував, доказів неправомірної поведінки останніх та доказів, які б спростовували фактичні дані, що містяться в протоколі про адміністративне правопорушення та додатках до нього, суду не скеровував.
Обставин, що помʼякшують відповідальність ОСОБА_1, не встановлено.
Обставиною, що обтяжує відповідальність ОСОБА_1, є вчинення правопорушення в умовах надзвичайних обставин, а саме воєнного стану.
Враховуючи характер вчиненого адміністративного правопорушення, особу правопорушника, ступінь його вини та майновий стан, поведінку після вчинення правопорушення, відсутність обставин, які помʼякшують відповідальність та наявність обставини, що її обтяжує вважаю, що є достатні підстави для притягнення ОСОБА_1, до адміністративної відповідальності за ч.1 ст.204-1 КУпАП та накладення на нього адміністративного стягнення в межах санкції статті Закону за даний вид правопорушення у виді штрафу, оскільки саме такий вид адміністративного стягнення буде достатнім для його виправлення та попередження вчинення ним нових правопорушень.
Відповідно до п.5 ч.2 ст.4 Закону України «Про судовий збір» № 3674-VІ від 08.07.2011 року у разі ухвалення судом постанови про накладення адміністративного стягнення з особи, яка притягується до адміністративної відповідальності стягується судовий збір у розмірі 0,2 прожиткового мінімуму для працездатних осіб.
На підставі ч.1 ст.204-1 КУпАП та керуючись ст.ст. 33, 40-1, 221, 283-285, 294 КУпАП, ст.4 Закону України «Про судовий збір» від 08.07.2011 року,
ПОСТАНОВИВ:
ОСОБА_1 визнати винуватим у вчиненні адміністративного правопорушення, передбаченого ч.1 ст.204-1 КУпАП і за його вчинення накласти на нього адміністративне стягнення у виді штрафу у розмірі 200 (двісті) неоподатковуваних мінімумів доходів громадян, що становить 3400 (три тисячі чотириста) грн. (р/р UA978999980313000106000024303, отримувач Чернівецьке ГУК /Сокирянська ТГ/код отримувача: 37836095, банк отримувача: казначейство України, код класифікації доходів: 21081100, МФО 899998).
Стягнути з ОСОБА_1, ІНФОРМАЦІЯ_3, зареєстрованого та проживаючого за адресою: АДРЕСА_1, РНОКПП - НОМЕР_2, на користь держави (отримувач коштів: ГУК у м. Києві/м. Київ/22030106, код отримувача (код за ЄДРПОУ): 37993783, банк отримувача: Казначейство України (ЕАП), рахунок отримувача: UA908999980313111256000026001, код класифікації доходів бюджету: 22030106, МФО 89999) судовий збір в розмірі 605 (шістсот пʼять) грн. 60 коп.
Розʼяснити ОСОБА_1, що згідно вимог ст.307 КУпАП штраф ним має бути сплачений не пізніше, ніж через пʼятнадцять днів з дня вручення йому постанови про накладення адміністративного стягнення, а в разі оскарження такої постанови не пізніше ніж через пʼятнадцять днів з дня повідомлення про залишення скарги без задоволення.
У разі несплати штрафу в установлений законом строк постанова про накладення адміністративного стягнення буде надіслана для примусового виконання до органу Державної виконавчої служби за місцем проживання порушника, роботи або за місцезнаходженням його майна.
У разі сплати штрафу у строки, передбачені ст.307 КУпАП, оригінал платіжного документа необхідно подати до Сокирянського районного суду Чернівецької області.
З урахуванням ч.2 ст.308 КУпАП у разі несплати ОСОБА_1 штрафу у строк, установлений ч.1 ст.307 КУпАП, при примусовому виконанні цієї постанови органами державної виконавчої служби з правопорушника стягнути у примусовому виконанні подвійний розмір штрафу, що становить 6800 (шість тисяч вісімсот) грн.
Постанова може бути оскаржена в апеляційному порядку протягом десяти днів з дня її винесення шляхом подачі апеляційної скарги до Чернівецького апеляційного суду через Сокирянський районний суд Чернівецької області.
Суддя С. В. Унгурян
=== ENTITIES ===
1:25    CASE_NUMBER        722/2385/24
5:1     HEARING_DATE       13 листопада 2024
6:7     COURT_RAYON        Сокирянського
6:36    COURT_OBLAST       Чернівецької
6:171   VPS                ІНФОРМАЦІЯ_1
6:296   CITIZEN            України
8:10    ARR_DATE           02.11.2024
8:28    ARR_TIME           19 год. 30 хв.
8:93    GUARD              Робоча група на кордоні
8:152   DIST               20 метрів
8:224   ARR_SETTL          Вашківці
8:233   ARR_RAYON          Дністровського
8:255   ARR_OBLAST         Чернівецької
8:352   VPS                ІНФОРМАЦІЯ_4
8:395   VPS                ІНФОРМАЦІЯ_1
8:471   BORDER_CNTRY       Республіка Молдова
14:62   PROTOCOL           ЗхРУ № 001897
14:81   PROTO_DATE         02.11.2024
14:146  DET_DATE           02.11.2024
14:310  PASSPORT           України
14:472  CITIZEN            України
14:545  VPS                ІНФОРМАЦІЯ_1
25:175  RESOLUTION         штрафу
25:264  FINE               3400

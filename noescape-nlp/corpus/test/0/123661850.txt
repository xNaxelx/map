Справа № 3/714/772/24
ЄУН: 714/1544/24
ПОСТАНОВА
ІМЕНЕМ УКРАЇНИ
"05" грудня 2024 р. м. Герца
Суддя Герцаївського районного суду Чернівецької області Козловська Л. Д.,розглянувши провадження у справі про притягнення до адміністративної відповідальності ОСОБА_1, мешканця АДРЕСА_1, що не працює, за ч.1 ст.204-1 КУпАП, -
ВСТАНОВИВ:
Відповідно до протоколу про адміністративне правопорушення від 01.11.2024 р., 01 листопада 2024 р. о 16 год. 20 хв. прикордонним нарядом «Контрольний пост», на напрямку 876 прикордонного знаку (околиця н.п. Байраки) на відстані 8 000 м від лінії державного кордону України, на ділянці відповідальності відділення інспекторів прикордонної служби «ІНФОРМАЦІЯ_1» відділу прикордонної служби «ІНФОРМАЦІЯ_2» що на території Герцаївської ОТГ, Чернівецького району, Чернівецької області виявлено громадянина ОСОБА_1 який рухався в бік державного кордону та якого затримано за спробу незаконного перетинання державного кордону України в Румунію поза встановленими пунктами пропуску через державний кордон України. Своїми діями ОСОБА_1 порушив вимоги ст.ст.9. 12 ЗУ «Про Державний кордон України», відповідальність за яке передбачена ч.1 ст.204-1 КУпАП.
ОСОБА_1 в судове засідання не зʼявився.
Згідно з вимогами ст.245 КУпАП, завданнями провадження в справах про адміністративне правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності із законом.
У відповідності зі ст.280 КУпАП, суд при розгляді справи про адміністративне правопорушення, крім іншого, зобовʼязаний зʼясувати: чи було вчинено адміністративне правопорушення, чи винна дана особа в його вчинення, чи підлягає вона адміністративній відповідальності, а також зʼясувати інші обставини, що мають значення для правильного вирішення справи.
Ніхто не може бути підданий заходу впливу в звʼязку з правопорушенням інакше як на підставах і в порядку, встановлених законом; провадження в справах здійснюється на основі суворого додержання законності; застосування уповноваженими на те органами і посадовими особами заходів адміністративного впливу провадиться в межах їх компетенції, у точній відповідності з законом (ч.1-3 ст.7 КУпАП).
Адміністративна відповідальність за ч.1 ст.204-1 КУпАП настає за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Обʼєктом даного адміністративного проступку є суспільні відносини у сфері охорони державного кордону. Обʼєктивна сторона правопорушення виражається у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади (формальний склад).
Відповідно до ст.9 ЗУ «Про Державний кордон України», перетинання державного кордону України здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Згідно ст.12 вказаного Закону, пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України. Пропуск транспортних засобів, вантажів через державний кордон України провадиться відповідно до законодавства України і міжнародних договорів України. Відповідно до міжнародних договорів України Кабінетом Міністрів України може бути встановлено спрощений порядок пропуску осіб, транспортних засобів, вантажів через державний кордон України.
Досліджуючи матеріали справи, суд вважає наявні в матеріалах справи докази недостатніми для обґрунтування вини ОСОБА_1 за ч.1 ст.204-1 КУпАП.
Притягнення особи до адміністративної відповідальності можливе лише при наявності в її діях складу адміністративного правопорушення, обовʼязковими елементами якого є: обʼєкт, обʼєктивна сторона, субʼєкт, субʼєктивна сторона (вина). Відсутність хоча б одного із вказаних елементів виключає склад правопорушення взагалі, а порушена справа підлягає закриттю.
Доказами в справі є будь-які фактичні дані, на основі яких у визначеному законом порядку суддя встановлює наявність чи відсутність правопорушення, винність особи в його вчиненні та інші обставини, що мають значення для правильного вирішення справи, які установлюються протоколом про адміністративне правопорушення, поясненнями особи, яка притягається до адміністративної відповідальності, свідків тощо (ч.1 ст.251 КУпАП), а обовʼязок щодо їх (доказів) збирання покладається на осіб, уповноважених на складання протоколів про адміністративні правопорушення, визначених законом (ч.2 ст.251, ст.255 КУпАП).
З протоколу про адміністративне правопорушення серії ЗхРУ № 001872Е від 01.11.2024 р. вбачається, що 01 листопада 2024 р. о 16 год. 20 хв. прикордонним нарядом «Контрольний пост», на напрямку 876 прикордонного знаку (околиця н.п. Байраки) на відстані 8 000 м від лінії державного кордону України, на ділянці відповідальності відділення інспекторів прикордонної служби «ІНФОРМАЦІЯ_1» відділу прикордонної служби «ІНФОРМАЦІЯ_2» що на території Герцаївської ОТГ, Чернівецького району, Чернівецької області виявлено громадянина ОСОБА_1 який рухався в бік державного кордону та якого затримано за спробу незаконного перетинання державного кордону України в Румунію поза встановленими пунктами пропуску через державний кордон України.
Суд вважає зазначений протокол неналежним доказом, оскільки, у порушення вимог ст.256 КУпАП, а також Інструкції з оформлення посадовими особами Державної прикордонної служби України матеріалів справ про адміністративні правопорушення, уповноваженою посадовою особою не конкретизовано місце вчинення ОСОБА_1 інкримінованого йому діяння, не зазначено координати, де нібито здійснено спробу перетину державного кордону, не додано схему із зазначенням цих координат із привʼязкою до місцевості.
Згідно з протоколом про адміністративне правопорушення, ОСОБА_1 було затримано на відстані 8 000 м від лінії державного кордону України на ділянці відповідальності відділення інспекторів прикордонної служби «ІНФОРМАЦІЯ_1» відділу прикордонної служби «ІНФОРМАЦІЯ_2».
Водночас, суд зауважує на тому, що ні схеми правопорушення, на якій зафіксовані умовні позначки місця вчинення правопорушення, місця розташування відділу прикордонної служби «ІНФОРМАЦІЯ_2», маршрут руху порушника та лінію державного кордону, а також фото чи відео фіксації факту вчинення правопорушення чи інших беззаперечних доказів, які б вказували на причетність та умисел ОСОБА_1 на перетин кордону в такий спосіб, яке ставиться йому у провину, суду не надано.
Суд зауважує, що протокол про адміністративне правопорушення сам по собі без підтвердження іншими належними та допустимими доказами, не є безумовним та беззаперечним доказом доведення вини особи у вчиненні адміністративного правопорушення.
Виходячи з вищезазначеного, слід дійти висновку, що органом, що склав протокол не надано жодних беззаперечних та достатніх доказів, які б свідчили про вчинення ОСОБА_1 дій, передбачених ч.1 ст.204-1 КУпАП, та яких було б достатньо для визнання його винуватим у вчиненні правопорушення, викладеного у фабулі протоколу про адміністративне правопорушення.
Відповідно до вимог діючого законодавства про адміністративні правопорушення, а саме ст.9,245 КУпАП, особа може бути притягнута до адміністративної відповідальності лише за наявності в її діях події та складу адміністративного правопорушення, який має бути встановлений судом тільки після всебічної та повної оцінки всіх належних доказів по справі.
Частина 1 ст.7 КУпАП передбачає, що ніхто не може бути підданий заходу впливу у звʼязку з адміністративним правопорушенням інакше як на підставах і в порядку, встановлених законом.
Відповідно дост.62 Конституції України, обвинувачення не може ґрунтуватися на доказах, одержаних незаконним шляхом та на припущеннях, а усі сумніви щодо доведеності вини особи тлумачиться на її користь.
Обовʼязок щодо збирання доказів покладається на осіб, уповноважених на складання протоколів про адміністративні правопорушення, визначених статтею 255 цього Кодексу.
Дослідивши та перевіривши усі наявні в справі докази, суд приходить до переконання про відсутність в діях ОСОБА_1 складу правопорушення, передбаченого ч.1 ст.204-1 КУпАП, оскільки належних, достовірних і допустимих доказів, яких було б достатньо для визнання його винним у порушенні правил перетину державного кордону України в судовому засіданні встановлено не було.
Відповідно до п.1 ч.1 ст.247 КУпАП провадження по справі про адміністративне правопорушення не може бути розпочате, а розпочате підлягає закриттю у разі відсутності події і складу адміністративного правопорушення.
На підставі наведеного, керуючись п.1 ч.1 ст.247, ст.ст.283, 284 КУпАП, -
ПОСТАНОВИВ:
Провадження у справі закрити на підставі п.1 ч.1 ст.247 КУпАП, у звʼязку із відсутністю в діях ОСОБА_1 складу адміністративного правопорушення, передбаченого ч.1 ст.204-1 КУпАП.
Постанова може бути оскаржена до Чернівецького апеляційного суду через Герцаївський районний суд Чернівецької області протягом десяти днів з дня її винесення.
Суддя
=== ENTITIES ===
2:6     CASE_NUMBER        714/1544/24
5:1     HEARING_DATE       "05" грудня 2024
6:7     COURT_RAYON        Герцаївського
6:36    COURT_OBLAST       Чернівецької
8:64    PROTO_DATE         01.11.2024
8:79    ARR_DATE           01 листопада 2024
8:102   ARR_TIME           16 год. 20 хв.
8:139   GUARD              Контрольний пост
8:170   ZNAK               876
8:208   DISLOCATION        Байраки
8:229   DIST               8 000 м
8:347   VPS                ІНФОРМАЦІЯ_1
8:390   VPS                ІНФОРМАЦІЯ_2
8:420   ARR_GROMADA        Герцаївської
8:438   ARR_RAYON          Чернівецького
8:460   ARR_OBLAST         Чернівецької
8:630   BORDER_CNTRY       Румунію
20:54   PROTOCOL           ЗхРУ № 001872
20:73   PROTO_DATE         01.11.2024
20:102  ARR_DATE           01 листопада 2024
20:125  ARR_TIME           16 год. 20 хв.
20:162  GUARD              Контрольний пост
20:193  ZNAK               876
20:231  DISLOCATION        Байраки
20:252  DIST               8 000 м
20:370  VPS                ІНФОРМАЦІЯ_1
20:413  VPS                ІНФОРМАЦІЯ_2
20:443  ARR_GROMADA        Герцаївської
20:461  ARR_RAYON          Чернівецького
20:483  ARR_OBLAST         Чернівецької
20:653  BORDER_CNTRY       Румунію
22:92   DIST               8 000 м
22:209  VPS                ІНФОРМАЦІЯ_1
22:252  VPS                ІНФОРМАЦІЯ_2
23:176  VPS                ІНФОРМАЦІЯ_2
34:22   RESOLUTION         закрити

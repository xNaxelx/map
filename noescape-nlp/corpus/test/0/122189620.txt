Сторожинецький районний суд Чернівецької області
Справа № 723/4642/24
Провадження № 3/723/5419/24
ПОСТАНОВА
ІМЕНЕМ УКРАЇНИ
09 жовтня 2024 року м. Сторожинець
Суддя Сторожинецького районного суду
Чернівецької області Яківчик І. В.
розглянувши справу про адміністративне правопорушення (протокол про адміністративне правопорушення серії ЗхРУ № 138581 від 18.07.2024 року), що надійшла від відділу прикордонної служби " ІНФОРМАЦІЯ_1 " НОМЕР_1 прикордонного загону Державної прикордонної служби України про притягнення до адміністративної відповідальності ОСОБА_1 ІНФОРМАЦІЯ_2, місце проживання Тернопільська область, працюючого викладачем, раніше до адміністративної відповідальності не притягувався, за ч.1 ст.204-1 КУпАП, -
ВСТАНОВИВ:
Згідно протоколу про адміністративне правопорушення серії ЗхРУ № 138581 від 18.07.2024 року ОСОБА_1 18 липня 2024 року на напрямку 772 прикордонна відстані 40000 метрів до державного кордону, на ділянці відповідальності відділу прикордонної служби " ІНФОРМАЦІЯ_1 ", що розташований на території Камʼянецької ОТГ, Чернівецького району Чернівецької області був затриманий прикордонним нарядом "Контрольний пост" за спробу перетинання державного кордону з України в Румунію поза всатновленими пунктами пропуску через державний кордон України, чим своїми діями порушив вимоги ст.ст. 9, 12 Закону України "Про Державний кордон України", за що передбачена відповідальність ч.1 ст. 204-1 КУпАП.
ОСОБА_1 в суд не зʼявився, про дату і час розгляду справи повідомлявся своєчасно і належним чином. Відповідно до ч.1 ст.268 КУпАП, справа про адміністративне правопорушення може бути розглянута у відсутність правопорушника, якщо він був своєчасно повідомлений про день та час розгляду справи.
Враховуючи, що ОСОБА_1 повідомлений належним чином про день, час та місце розгляду справи відносно нього, суд дійшов висновку щодо можливості розглянути справу у його відсутності.
Відповідно до статей 9, 12 Закону України "Про державний кордон України" перетинання державного кордону України здійснюється на шляхах сполучення через державний кордон з додержанням встановленого порядку. Пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України.
Частиною 1 статті 204-1 КУпАП передбачена відповідальність за перетинання або спробу перетинання державного кордону України будь-яким способом поза пунктами пропуску через державний кордон України.
Субʼєктивна сторона вказаного правопорушення характеризується наявністю прямого умислу у правопорушника на незаконний перетин державного кордону, а обʼєктивна сторона цього адміністративного правопорушення полягає в діях щодо перетину або спроби перетину державного кордону України поза пунктами пропуску.
ОСОБА_1 обвинувачується в спробі незаконного перетинання державного кордону з України в Румунію поза встановленими пунктами пропуску через державний кордон України.
Отже, для наявності в діях ОСОБА_1 складу адміністративного правопорушення, передбаченого ч.1 ст.204-1 КУпАП необхідно встановити факт спроби перетинання ним державного кордону з України в Румунію поза встановленими пунктами пропуску та наявність прямого умислу на незаконний перетин державного кордону.
Відповідно до ст.251 КУпАП, доказами в справі про адміністративне правопорушення є будь-які фактичні дані, на підставі яких у визначеному законом порядку встановлюється наявність чи відсутність адміністративного правопорушення, винність даної особи та інших обставин справи, що мають значення для її правильного вирішення. Ці фактичні дані встановлюються протоколом про адміністративне правопорушення, поясненнями особи, яка притягається до адміністративної відповідальності, потерпілих, свідків, речовими доказами, а також іншими документами.
В даному випадку в якості доказування винуватості ОСОБА_1 до суду надано тільки протокол про адміністративне правопорушення, який згідно ч.1 ст.256 КУпАП є процесуальним документом, що засвідчує факт неправомірності дій і повинен містити дані про місце, час вчинення, суть правопорушення та нормативний акт, який передбачає відповідальність за дане правопорушення.
Вивчивши зазначений документ, який є єдиним документом, який можливо використати в якості фактичних даних на підставі яких можливо встановити наявність чи відсутність адміністративного правопорушення, судом встановлено, що зазначений доказ не відповідає вимогам ст.256 КУпАП, оскільки у ньому не зафіксовано конкретні дії ОСОБА_1, які були вчинені з метою незаконного перетинання кордону, а сам по собі факт його перебування за 40000 метрів до лінії державного кордону не свідчить про намір вчинити правопорушення передбаченого ч.1 ст.204-1 КУпАП.
До протоколу про адміністративне правопорушення не додано доказів, які б підтвердили спробу незаконного перетину ОСОБА_1 державного кордону: фото чи відеофіксацію з місця затримання чи руху транспорного засобу, схему місцевості з призʼязкою до місця спроби перетинання державного кордону, що не дає можливості судді встановити в яких діях ОСОБА_1 виражалось перетинання державного кордону за 40000 метрів від лінії державного кодону на території Камʼянецької ОТГ.
Не отримавши відповіді на вказане питання суд вважає, що інформація про спробу перетинання кордону закладена у протоколі про адміністративне правопорушення, є припущенням, а відповідно сумнівом, який тлумачиться на користь особи, яка притягується до адміністративної відповідальності.
Протокол про адміністративне правопорушення сам по собі не може бути належним доказом винуватості ОСОБА_1, оскільки зазначені в ньому обставини не підтверджуються іншими доказами.
Зважаючи на вказане, суд не знаходить доказів винуватості ОСОБА_1 в спробі незаконного перетину державного кордону з України в Румунію.
Аналізуючи встановлені в ході розгляду справи фактичні дані, вважаю, недоведеним наявність умислу в діях ОСОБА_1 на спробу незаконного перетинання кордону.
Керуючись ст.ст.9, 204-1, 245, 247, 251, 252, 280, 283, 284 КУпАП, -
ПОСТАНОВИВ:
Закрити провадження по справі про адміністративне правопорушення стосовно ОСОБА_1 на підставі п.2 ст. 247 КУпАП, за відсутністю в його діях складу адміністративного правопорушення, передбаченого ст.204-1 ч.1 КУпАП.
Постанова суду може бути оскаржена до Чернівецького апеляційного суду протягом 10 днів з дня її винесення.
Суддя Сторожинецького районного суду Іван Яківчик
=== ENTITIES ===
1:1     COURT_RAYON        Сторожинецький
1:29    COURT_OBLAST       Чернівецької
2:10    CASE_NUMBER        723/4642/24
6:1     HEARING_DATE       09 жовтня 2024
7:7     COURT_RAYON        Сторожинецького
8:1     COURT_OBLAST       Чернівецької
9:106   PROTOCOL           ЗхРУ № 138581
9:124   PROTO_DATE         18.07.2024
9:188   VPS                ІНФОРМАЦІЯ_1
11:59   PROTOCOL           ЗхРУ № 138581
11:77   PROTO_DATE         18.07.2024
11:101  ARR_DATE           18 липня 2024
11:132  ZNAK               772
11:157  DIST               40000 метрів
11:251  VPS                ІНФОРМАЦІЯ_1
11:296  ARR_GROMADA        Камʼянецької
11:314  ARR_RAYON          Чернівецького
11:335  ARR_OBLAST         Чернівецької
11:393  GUARD              Контрольний пост
11:464  BORDER_CNTRY       Румунію
17:89   BORDER_CNTRY       Румунію
18:190  BORDER_CNTRY       Румунію
21:429  DIST               40000 метрів
22:393  DIST               40000 метрів
22:447  ARR_GROMADA        Камʼянецької
25:128  BORDER_CNTRY       Румунію
29:1    RESOLUTION         Закрити
31:7    COURT_RAYON        Сторожинецького

Справа № 299/5035/24
Закарпатський апеляційний суд
ПОСТАНОВА
ІМЕНЕМ УКРАЇНИ
30.10.2024 м. Ужгород
Закарпатський апеляційний суд в особі судді Феєра І. С., розглянув у відкритому судовому засіданні в м. Ужгороді справу про адміністративне правопорушення № 33/4806/711/24 за апеляційною скаргою ОСОБА_1 на постанову судді Виноградівського районного суду Закарпатської області від 07.08.2024.
Цією постановою:
ОСОБА_2, ІНФОРМАЦІЯ_1, мешканець АДРЕСА_1, громадянин України, визнаний винним у вчиненні адміністративного правопорушення, передбаченого ч. 2 ст. 204-1 КУпАП та на нього накладено адміністративне стягнення у виді штрафу в розмірі 8500 грн.
Стягнуто з ОСОБА_1 на користь держави 605 грн 60 коп. судового збору.
З протоколу про адміністративне правопорушення серії ЗхРУ № 247693 від 27.05.2024 та постанови суду від 07.08.2024 вбачається, що 27.03.2024 приблизно о 04 год 55 хв, прикордонним нарядом «Прикордонний патруль» на напрямку 107 прикордонного знаку (територія Вилоцької територіальної громади Берегівського району Закарпатської області) на відстані близько 300 метрів від лінії державного кордону України, в межах прикордонної смуги, був виявлений та затриманий громадянин України ОСОБА_1, який спільно з громадянами України ОСОБА_3, ОСОБА_4 та ОСОБА_5, здійснив спробу незаконного перетину державного кордону з України до Угорщини у пішому порядку поза встановленими пунктами пропуску через державний кордон України, у складі групи осіб. Своїми діями ОСОБА_1 порушив ст. 9, 12 Закону України «Про державний кордон України» та вчинив адміністративне правопорушення, передбачене ч. 2 ст. 204-1 КУпАП.
В апеляційній скарзі ОСОБА_1 вважає оскаржувану постанову незаконною і такою, що винесена з порушенням норм процесуального права та неправильним застосуванням норм матеріального права, без урахування всіх обставин справи. Просить постанову від 07.08.2024 скасувати та закрити провадження у справі на підставі п. 1 ст. 247 КУпАП, у звʼязку з відсутністю події і складу адміністративного правопорушення, передбаченого ч. 2 ст. 204-1 КУпАП. Зазначає, що суд першої інстанції порушив його право на захист, оскільки розглянув справу без його участі, при цьому не повідомивши його про час та місце розгляду справи. Стверджує, що не мав наміру на незаконний перетин державного кордону України, а в місці, де його затримали, опинився випадково, із двома особами, яких також затримали раніше, він знайомий не був. Приїхав у Закарпатську область на відпочинок перед запланованим хірургічним втручанням та, знаючи про відсутність комендантської години, почував себе спокійно, гуляючи в темну пору доби. Судом не зʼясовано місце вчинення адміністративного правопорушення.
Будучи належним чином повідомленим про час та місце розгляду апеляційної скарги ОСОБА_1 на розгляд справи щодо нього не зʼявився, клопотань про
-2-
відкладення розгляду справи не заявляв. Тому, враховуючи вимоги закону про розгляд справи в розумні строки, передбачені ч. 4 ст. 294 КУпАП, а також рішення Європейського суду з прав людини «Юніон Аліментаріа проти Іспанії» від 07.07.1989 про те, що у випадках коли поведінка учасників судового засідання свідчить про умисний характер їх дій направлений на невиправдане затягування процесу чи зловживання своїм процесуальним правом, суд має реагувати на вказані випадки законними засобами, аби не було знівельовано ключовий принцип верховенство права, в тому числі проводити судове засідання у відсутність особи, якщо таке затягування може нашкодити справі чи іншим учасникам справи, апеляційний суд вважає за необхідне розглянути справу за відсутності ОСОБА_1, що не може розцінюватись як порушення його прав, передбачених ст. 268 КУпАП.
Разом з тим, апеляційний розгляд справи не здійснювався в режимі відеоконференції з огляду на подану ОСОБА_1 30.10.2024 (до початку апеляційного розгляду) заяву, в якій останній просить розглядати справу без його участі, оскільки не має можливості взяти участь в судовому засіданні, у тому числі в режимі відеоконференції з особистих технічних засобів поза межами приміщення суду.
Перевіривши матеріали справи про адміністративне правопорушення, доводи апеляційної скарги, апеляційний суд приходить до висновку, що апеляційна скарга задоволенню не підлягає з таких підстав.
Згідно ст. 7 КУпАП ніхто не може бути підданий заходу впливу у звʼязку з адміністративним правопорушенням інакше як на підставах і в порядку, встановлених законом. Провадження в справах про адміністративні правопорушення здійснюються на основі суворого додержання законності. За змістом вказаної норми закону, провадження в справах про адміністративні правопорушення повинно здійснюватися на основі суворого дотримання законності.
Відповідно до вимог ст. 245, 280 КУпАП, завданням провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом, забезпечення виконання винесеної постанови. Орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності, а також зʼясувати інші обставини, що мають значення для правильного вирішення справи.
Ці вимоги закону судом першої інстанції при розгляді справи щодо ОСОБА_1 належним чином дотримані.
Протоколом про адміністративне правопорушення серії ЗхРУ № 247693 від 27.05.2024 стверджується, що 27.03.2024 приблизно о 04 год 55 хв, прикордонним нарядом «Прикордонний патруль» на напрямку 107 прикордонного знаку (територія Вилоцької територіальної громади Берегівського району Закарпатської області) на відстані близько 300 метрів від лінії державного кордону України, в межах прикордонної смуги, був виявлений та затриманий громадянин України ОСОБА_1, який спільно з громадянами України ОСОБА_3, ОСОБА_4 та ОСОБА_5, здійснив спробу незаконного перетину державного кордону з України до Угорщини у пішому порядку поза встановленими пунктами пропуску через державний кордон України, у складі групи осіб, чим порушив ст. 9, 12 Закону України «Про державний кордон України», за що передбачена відповідальність за ч. 2 ст. 204-1 КУпАП.
Викладені у протоколі про адміністративне правопорушення обставини вчинення ОСОБА_1 адміністративного правопорушення підтверджуються протоколом про адміністративне затримання від 27.05.2024, протоколом особистого огляду, огляду речей та вилучення речей і документів ОСОБА_1 від 27.05.2024, рапортом інспектора прикордонної служби 3 категорії 3 групи інспекторів прикордонної служби відділення
-3-
інспекторів прикордонної служби відділу прикордонної служби «ІНФОРМАЦІЯ_2» (тип Б) ІНФОРМАЦІЯ_3 ОСОБА_6 від 27.05.2024, схемою виявлення та затримання ОСОБА_1 та заявою ОСОБА_1 від 27.05.2024.
Вищенаведені докази, які є належними й допустимими, зібрані відповідно до вимог КУпАП, оскільки порушень при їх збиранні під час розгляду справи апеляційним судом не встановлено, у своїй сукупності підтверджують порушення ОСОБА_1 вимог ст. 9, 12 Закону України «Про державний кордон України від 04.11.1991, та його винуватість у вчиненні адміністративного правопорушення, передбаченого ч. 2 ст. 204-1 КУпАП.
Поряд з тим, жодного доказу, який би ставив під сумніви правомірність складання протоколу про адміністративне правопорушення відносно ОСОБА_1, останнім не надано.
Під час розгляду справи апеляційним судом не встановлено яких-небудь даних, які б давали підстави вважати, що інспектор прикордонної служби 3 категорії 3 групи інспекторів прикордонної служби відділення інспекторів прикордонної служби відділу прикордонної служби «ІНФОРМАЦІЯ_2» (тип Б) ІНФОРМАЦІЯ_3 ОСОБА_6 був упередженим при складанні щодо ОСОБА_1 протоколу за ознаками адміністративного правопорушення, передбаченого ч. 2 ст. 204-1 КУпАП, що у нього були підстави для фальсифікації протоколу чи обмови ОСОБА_1 у вчиненні адміністративного правопорушення, а також про його зацікавленість у результатах розгляду справи, у підтвердження таких даних відсутні які-небудь належні докази як у матеріалах справи, так їх і не додано до апеляційної скарги й на такі не посилається ОСОБА_1 в апеляційній скарзі.
Тому, апеляційний суд приходить до висновку, що інспектор ОСОБА_6 діяв у межах наданих йому повноважень.
Разом з тим, під час розгляду апеляційної скарги, не встановлено й будь-яких даних про застосування щодо ОСОБА_1 незаконних методів, примусу чи інших дій, які призвели до відмови від надання будь-яких пояснень з приводу обставин події, а також підписання протоколу та інших наявних у матеріалах справи документів.
Крім того, не надано доказів того, що відносно ОСОБА_1 був вчинений моральний тиск чи незаконні дії з боку прикордонного наряду, що призвело до підписання процесуальних документів. Між тим, апеляційний суд бере до уваги відсутність будь-яких доказів на підтвердження того, що ОСОБА_1 оскаржував незаконні дії працівників прикордонної служби, які склали відносно нього протокол про адміністративне правопорушення у передбачений законом спосіб.
Як вбачається зі змісту оскаржуваної постанови, суд першої інстанції дав належну оцінку доданим до протоколу доказами та обґрунтовано визнав їх такими, що підтверджують вину у порушенні вимог ст. 9, 12 Закону України «Про державний кордон України» та вчиненні адміністративного правопорушення, передбаченого ч. 2 ст. 204-1 КУпАП.
Доводи апеляційної скарги про те, що у матеріалах справи відсутні такі докази, які б підтверджували факт спроби ОСОБА_1 на незаконний перетин державного кордону України, що свідчить про недостатність доказів для встановлення обʼєктивної сторони вказаного правопорушення, апеляційний суд не бере до уваги, оскільки такі є надуманими та безпідставними, а також спростовуються змістом протоколу та доданими до нього матеріалами, якими підтверджено, що ОСОБА_1 спільно з іншими громадянами України намагався перетнути державний кордон України поза межами пунктів пропуску.
Апеляційний суд бере до уваги те, що зміст складеного щодо ОСОБА_1 протоколу свідчить про те, що такий відповідає вимогам ст. 256 КУпАП та Інструкції з оформлення посадовими особами Державної прикордонної служби України матеріалів
-4-
справ про адміністративні правопорушення, у ньому відображені всі необхідні й передбачені цими нормами відомості та обставини, у тому числі чітко викладена суть адміністративного правопорушення.
Доводи про те, що ОСОБА_1 не мав наміру на незаконний перетин державного кордону України, а в місці, де його затримали, опинився випадково, і з двома особами, яких також затримали раніше, він знайомий не був, апеляційний суд не бере до уваги, оскільки такі повністю спростовуються наявними в матеріалах справи та наведеними вище доказами, у тому числі й заявою ОСОБА_1, в якій останній зазначив, що визнає вину і претензій до працівників прикордонної служби не має.
Відхиляючи вказані доводи, апеляційний суд зазначає про таке.
Відповідно до диспозиції частини першої статті 204-1 КУпАП, передбачена відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Частиною 2 цієї статті передбачено відповідальність за ті самі дії, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті
Як вбачається з протоколу про адміністративне правопорушення, складеного відносно ОСОБА_1, суть вчиненого ним правопорушення полягає у спробі незаконного перетину державного кордону України поза пунктами пропуску через державний кордон України в складі групи осіб.
Згідно ст. 9 Закону України «Про державний кордон України» перетинання державного кордону України здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Пункт пропуску через державний кордон України - це спеціально виділена територія на залізничних та автомобільних станціях, у морських і річкових портах, аеропортах (аеродромах) з комплексом будівель, споруд і технічних засобів, де здійснюються прикордонний, митний та інші види контролю і пропуск через державний кордон осіб, транспортних засобів, вантажів та іншого майна.
Отже, ознакою обʼєктивної сторони правопорушення, за яке передбачена відповідальність частиною другою статті 204-1 КупАП є, зокрема, перетинання або спроба перетинання державного кордону України групою осіб поза пунктами пропуску через державний кордон України.
Таким чином, незважаючи на наведені в апеляційній скарзі доводи, апеляційний суд оцінює їх як обрану лінію захисту з метою уникнення адміністративної відповідальності, оскільки вони спростовуються сукупністю належних та допустимих доказів, повно та всебічно досліджених судом першої інстанції.
Тому, апеляційний суд погоджується з висновком суду першої інстанції про те, що матеріалами справи доведено, що 27.05.2024 о 04 год 55 хв ОСОБА_1 здійснив спробу незаконного перетину державного кордону України в Угорщину поза пунктом пропуску в складі групи осіб, в результаті чого був виявлений та затриманий прикордонним нарядом на напрямку 107 прикордонного знаку (територія Вилоцької територіальної громади Берегівського району).
-5-
При цьому, апеляційний суд бере до уваги те, що ОСОБА_1 під час затримання не заперечував своєї вини та обставини, викладені у протоколі, а всі складені щодо нього матеріали підписав без жодних зауважень.
У звʼязку з чим, неспроможними є і доводи апеляційної скарги про те, що ОСОБА_1 приїхав у Закарпатську область на відпочинок перед запланованим хірургічним втручанням та, знаючи про відсутність комендантської години, почував себе спокійно, гуляючи в темну пору доби. При цьому, апеляційний суд звертає увагу на те, що про такі обставини ОСОБА_1 не вказував під час його затримання, а факт перебування ОСОБА_1, який є мешканцем м. Харків, о 04 год 55 хв на відстані близько 300 метрів від лінії державного кордону України та виявлені згідно протоколу особистого огляду речі (особисті документи, гаджети та гумовий човен), безумовно свідчать про наміри та спробу ОСОБА_1 на незаконний перетин державного кордону поза встановленими пунктами пропуску в складі групи осіб.
Із цих підстав, не знаходять свого підтвердження і доводи апеляційної скарги про те, що судом не зʼясовано місце вчинення адміністративного правопорушення. Як встановлено матеріалами справи, ОСОБА_1 був виявлений та затриманий на напрямку 107 прикордонного знаку (територія Вилоцької територіальної громади Берегівського району Закарпатської області) на відстані близько 300 метрів від лінії державного кордону України, в межах прикордонної смуги, що і є місцем вчинення адміністративного правопорушення. Цей факт ОСОБА_1 не оспорюється.
Таким чином, докази покладені судом в обґрунтування винуватості ОСОБА_1 у вчиненні адміністративного правопорушення, передбаченого ч. 2 ст. 204-1 КУпАП, визнаються належними, допустимими і достовірними, оскільки отримані з передбачених законом джерел, у передбачений законом спосіб, зафіксовані у належній процесуальній формі, узгоджуються між собою як в цілому, так і в деталях, та доповнюють один одного, та є такими, що не викликають сумніву.
При розгляді справи цим доказам суд дав належну оцінку, а тому твердження в апеляційній скарзі про неправильне застосування судом першої інстанції норм матеріального та процесуального права, не знайшли свого підтвердження і такі відхиляються.
Доводи апеляційної скарги ОСОБА_1 про те, що суд першої інстанції порушив його право на захист, оскільки розглянув справу без його участі, при цьому не повідомивши його про час та місце розгляду справи, апеляційний суд не бере до уваги та визнає такими, що жодним чином не спростовують висновків суду першої інстанції про наявність у діях ОСОБА_1 складу адміністративного правопорушення, передбаченого ч. 2 ст. 204-1 КУпАП, а також не свідчать про порушення права ОСОБА_1 на захист та не дають підстав для скасування оскаржуваної постанови. При цьому, апеляційний суд бере до уваги те, що в матеріалах справи міститься заява ОСОБА_1, зі змісту якої вбачається, що останньому було відомо, що справа буде розглядатися Виноградівським районним судом, і він просив розглянути таку без його участі. Жодних доказів, які б свідчили про те, що вказану заяву ОСОБА_1 не підписував чи підписав її під примусом, останнім не надано. Також апеляційний суд звертає увагу на те, що участь правопорушника у розгляд цієї категорії справи не є обовʼязковою і, відповідно, розгляд справи без участі правопорушника не є безумовною підставою для скасування судового рішення. Крім того, апеляційний суд зазначає, що ОСОБА_1 не був позбавлений можливості реалізувати свої права, передбачені ст. 268 КУпАП під час апеляційного розгляду справи.
Суддею першої інстанції досліджені та перевірені доказами обставини, які поза розумним сумнівом свідчать про беззаперечну винуватість ОСОБА_1 у вчиненні адміністративного правопорушення, що ставиться йому за провину.
-6-
Доводи апеляційної скарги не спростовують правильних висновків суду першої інстанції та, на думку апеляційного суду, є спробою уникнути адміністративної відповідальності за вчинене правопорушення.
За таких обставин, наявні у матеріалах справи докази у своїй сукупності є підтвердженням в діях ОСОБА_1 складу адміністративного правопорушення, передбаченого ч. 2 ст. 204-1 КУпАП, отже судом першої інстанції під час розгляду справи дотримано вимоги ст. 279, 280 КУпАП, а доводи апеляційної скарги свого підтвердження не знайшли.
Викладені в додаткових поясненнях ОСОБА_1 доводи про те, що на час розгляду справи сплив строк, передбачений ст. 38 КУпАП, а тому провадження у справі підлягає закриттю на підставі п. 7 ст. 247 КУпАП, апеляційний суд також не бере до уваги, оскільки такі являються безпідставними та не ґрунтуються на вимогах законодавства, з огляду на таке.
Пунктом 7 статті 247 КУпАП передбачено, що провадження в справі про адміністративне правопорушення не може бути розпочато, а розпочате підлягає закриттю внаслідок закінчення на момент розгляду справи про адміністративне правопорушення строків, передбачених статтею 38 цього Кодексу.
З матеріалів справи вбачається, що правопорушення, яке ставиться ОСОБА_1 за провину було вчинено та виявлено 27.05.2024, отже на момент розгляду справи судом першої інстанції та прийняття оскаржуваного рішення - 07.08.2024, строки накладення адміністративного стягнення, передбачені ст. 38 КУпАП, не закінчились. Тобто судом першої інстанції ОСОБА_1 притягнуто до адміністративної відповідальності в межах строку, передбаченого ч. 2 ст. 38 КУпАП. При цьому береться до уваги те, що вказане судове рішення судом апеляційної інстанції не скасовується.
Також, апеляційний суд констатує, що при вирішенні питання про накладення на ОСОБА_1 адміністративного стягнення, суд першої інстанції належним чином врахував вимоги ст. 33 КУпАП, характер та обставини вчиненого правопорушення, особу правопорушника, ступінь його вини та майновий стан, і прийшов до вірного висновку про необхідність накладення на ОСОБА_1 адміністративного стягнення у виді штрафу в межах санкції ч. 2 ст. 204-1 КУпАП, яке на думку апеляційного суду, сприятиме вихованню правопорушника в дусі додержання законів України, поваги до правил співжиття, а також запобіганню вчиненню нових правопорушень як самим правопорушником, так і іншими особами, тобто відповідає передбаченій ст. 23 КУпАП меті адміністративного стягнення.
Неправильного застосування норм матеріального права або порушень норм процесуального права, які б були підставою для зміни чи скасування постанови судді, при апеляційному перегляді не встановлено.
На які-небудь інші доводи, які би давали підстави для скасування чи зміни судового рішення в апеляційній скарзі не вказується й під час перевірки справи в апеляційному суді такі не виявлені.
Тому, на переконання апеляційного суду, оскаржувана постанова, як законна та обґрунтована, підлягає залишенню без змін, а апеляційна скарга без задоволення.
При прийнятті рішення враховуються положення передбаченого нормативно-правовими актами України принципу диспозитивності, відповідно до якого сторони провадження є вільними у використанні своїх прав у межах та у спосіб, передбачених нормативно-правовими актами; ст. 294 КУпАП у частині перегляду судового рішення в межах апеляційної скарги; що суд, за відсутності обґрунтованих клопотань, не вправі самостійно витребовувати докази, викликати будь-яких свідків, тощо; те, що стороною захисту не надано належних та допустимих доказів, які б спростовували висновки суду першої інстанції та могли б слугувати підставами для скасування оскаржуваного судового рішення.
-7-
Керуючись ст. 294 КУпАП, апеляційний суд
ПОСТАНОВИВ:
Апеляційну скаргу ОСОБА_7 залишити без задоволення, а постанову судді Виноградівського районного суду Закарпатської області від 07.08.2024 щодо нього,- без змін.
Постанова апеляційного суду оскарженню в касаційному порядку не підлягає.
Суддя
=== ENTITIES ===
1:10    CASE_NUMBER        299/5035/24
5:1     HEARING_DATE       30.10.2024
8:55    CITIZEN            України
8:215   RESOLUTION         штрафу
8:232   FINE               8500
10:54   PROTOCOL           ЗхРУ № 247693
10:72   PROTO_DATE         27.05.2024
10:131  ARR_DATE           27.03.2024
10:154  ARR_TIME           04 год 55 хв
10:190  GUARD              Прикордонний патруль
10:224  ZNAK               107
10:259  ARR_GROMADA        Вилоцької
10:292  ARR_RAYON          Берегівського
10:313  ARR_OBLAST         Закарпатської
10:356  DIST               300 метрів
10:472  CITIZEN            України
10:516  CITIZEN            України
10:622  BORDER_CNTRY       Угорщини
20:53   PROTOCOL           ЗхРУ № 247693
20:71   PROTO_DATE         27.05.2024
20:100  ARR_DATE           27.03.2024
20:123  ARR_TIME           04 год 55 хв
20:159  GUARD              Прикордонний патруль
20:193  ZNAK               107
20:228  ARR_GROMADA        Вилоцької
20:261  ARR_RAYON          Берегівського
20:282  ARR_OBLAST         Закарпатської
20:325  DIST               300 метрів
20:441  CITIZEN            України
20:485  CITIZEN            України
20:591  BORDER_CNTRY       Угорщини
21:180  DET_DATE           27.05.2024
23:62   VPS                ІНФОРМАЦІЯ_2
26:265  VPS                ІНФОРМАЦІЯ_2
31:487  CITIZEN            України
44:113  ARR_DATE           27.05.2024
44:126  ARR_TIME           04 год 55 хв
44:213  BORDER_CNTRY       Угорщину
44:344  ZNAK               107
44:379  ARR_GROMADA        Вилоцької
44:412  ARR_RAYON          Берегівського
47:441  ARR_TIME           04 год 55 хв
47:474  DIST               300 метрів
48:240  ZNAK               107
48:275  ARR_GROMADA        Вилоцької
48:308  ARR_RAYON          Берегівського
48:329  ARR_OBLAST         Закарпатської
48:372  DIST               300 метрів

Справа № 304/2616/24 Провадження № 3/304/1566/2024
ПОСТАНОВА
ІМЕНЕМ УКРАЇНИ
11 грудня 2024 року м. Перечин
Суддя Перечинського районного суду Закарпатської області Ганько І. І., розглянувши матеріали, які надійшли з НОМЕР_1 прикордонного загону Державної прикордонної служби України про притягнення до адміністративної відповідальності
ОСОБА_1, ІНФОРМАЦІЯ_1, уродженця міста Львів Львівської області, мешканця АДРЕСА_1, непрацюючого, громадянина України,
за ч. 1 ст. 204-1 Кодексу України про адміністративні правопорушення,
УСТАНОВИВ:
ОСОБА_1 о 19.20 год 22 вересня 2024 року був виявлений та затриманий прикордонним нарядом «Контрольний пост» на околиці населеного пункту Сімер Ужгородського району Закарпатської області під час спроби незаконного перетину Державного кордону України поза встановленим пунктом пропуску на відстані 7 000 м до державного кордону в районі 201 прикордонного знаку, чим порушив вимоги ст. 9, 12 Закону України «Про Державний кордон України» від 04 листопада 1991 року, за що відповідальність передбачена ч. 1 ст. 204-1 КУпАП.
У судове засідання ОСОБА_1 не зʼявився, хоча про день і час слухання справи повідомлявся у встановленому законом порядку шляхом надіслання судової повістки у додаток «Viber» на номер телефону, що був зазначений ним у заяві на отримання електронних повісток; причину неявки суду не повідомив, клопотання про відкладення розгляду справи не подавав. При цьому у матеріалах протоколу містяться заяви ОСОБА_1 про те, що він повідомлений про розгляд справи судом та просить розглянути справу без його участі, свою вину визнає.
З огляду на те, що особа, яка притягається до адміністративної відповідальності, будучи обізнаним про складання щодо нього протоколу про адміністративне правопорушення, не вжив заходів для явки до суду, не подав письмових заперечень проти протоколу, тому суддя вважає можливим розглянути справу за відсутності особи, яка притягається до адміністративної відповідальності.
Європейський Суд з прав людини у рішенні «Пономарьов проти України» від 3 квітня 2008 року наголосив, що «сторони в розумні інтервали часу мають вживати заходів, щоб дізнатись про стан відомого їм судового провадження». Крім того, враховуючи принцип судочинства, зазначений в практиці ЄСПЛ, яким визнано пріоритет публічного інтересу над приватним, суддя вважає за необхідне провести розгляд справи за відсутності особи, яка притягується до адміністративної відповідальності, оскільки безпідставне умисне затягування справи нівелює завдання Кодексу України про адміністративні правопорушення.
Дослідивши матеріали справи про адміністративне правопорушення, суддя прийшов до такого висновку.
Суд оцінює докази за своїм внутрішнім переконанням, що ґрунтується на всебічному, повному і обʼєктивному дослідженні всіх обставин справи в їх сукупності, керуючись законом та правосвідомістю.
Європейським Судом з прав людини неодноразово було наголошено, що суди при оцінці доказів мають керуватися критерієм доведення «поза розумним сумнівом». Таке доведення може випливати із сукупності ознак чи неспростовних презумпцій, достатньо вагомих, чітких і узгоджених між собою (рішення у справах «Ірландія проти Сполученого Королівства» від 18.01.1978, «Яременко проти України» від 12.06.2008, «Нечипорук і Йонкало проти України» від 21.04.2011, «Кобець проти України» від 14.02.2008).
Вина ОСОБА_1 стверджується протоколом про адміністративне правопорушення серії ЗхРУ № 144821 від 23 вересня 2024 року, протоколом про адміністративне затримання та протоколом особистого огляду, огляду речей та вилучення речей і документів від 22 вересня 2024 року, рапортом інспектора Костика В. від 23 вересня 2024 року, а також письмовими поясненнями самого ОСОБА_1 від 22 вересня 2024 року, в яких останній вказує на те, що прибув до Закарпатської області до міста Перечин на потязі з метою перетину державного кордону поза пунктом пропуску.
Наведені та досліджені в судовому засіданні докази дають підстави визнати ОСОБА_1 винним у вчиненні правопорушення, передбаченого ч. 1 ст. 204-1 КУпАП.
Накладаючи стягнення, суддя враховує характер вчиненого правопорушення, особу, яка притягається до адміністративної відповідальності, ступінь її вини, майновий стан, обставини, що помʼякшують та обтяжують відповідальність.
При цьому, оскільки вилучені від ОСОБА_1 за протоколом особистого огляду, огляду речей та вилучення речей і документів від 22 вересня 2024 року речі, годинник та ланцюжок на руку жовтого кольору не можуть вважатися знаряддями і засобами вчинення даного правопорушення, тому суддя прийшов до висновку, що відносно ОСОБА_1 слід застосувати тільки основне стягнення у виді штрафу без застосування додаткового стягнення у вигляді конфіскації знарядь і засобів вчинення правопорушення.
Відповідно до ст. 40-1 КУпАП судовий збір у провадженні по справі про адміністративне правопорушення у разі винесення судом (суддею) постанови про накладення адміністративного стягнення сплачується особою, на яку накладено таке стягнення. Розмір і порядок сплати судового збору встановлюється законом.
Згідно з п. 5 ч. 2 ст. 4 Закону України «Про судовий збір» у разі ухвалення судом постанови про накладення адміністративного стягнення ставка судового збору становить 0,2 розміру прожиткового мінімуму для працездатних осіб, що станом на 01 січня 2024 року згідно зі ст. 7 Закону України «Про Державний бюджет України на 2024 рік» складає 605,60 грн.
Керуючись статтями 40-1, 283, 284 КУпАП, суддя,
ПОСТАНОВИВ:
ОСОБА_1 визнати винним у вчиненні адміністративного правопорушення, передбаченого ч. 1 ст. 204-1 КУпАП і накласти стягнення у виді штрафу в розмірі двохсот неоподатковуваних мінімумів доходів громадян, що становить 3 400 (три тисячі чотириста) грн без конфіскації знарядь і засобів вчинення правопорушення.
Стягнути з ОСОБА_1 на користь держави судовий збір у розмірі 605 (шістсот пʼять) грн 60 коп.
Розʼяснити ОСОБА_1, що відповідно до вимог ст. 307 КУпАП штраф має бути сплачений порушником не пізніш як через пʼятнадцять днів з дня вручення йому постанови про накладення штрафу, крім випадків, передбачених статтею 300-1 КУпАП, а в разі оскарження такої постанови не пізніш як через пʼятнадцять днів з дня повідомлення про залишення скарги без задоволення.
У порядку ст. 308 КУпАП у разі несплати штрафу у встановлений строк стягнути суму штрафу в порядку примусового виконання постанови у подвійному розмірі.
Постанова у справі про адміністративне правопорушення набирає законної сили після закінчення строку на її оскарження.
Постанова судді у справі про адміністративне правопорушення може бути оскаржена особою, яку притягнуто до адміністративної відповідальності, її законним представником, захисником, потерпілим, його представником до Закарпатського апеляційного суду через місцевий суд, який виніс постанову, протягом десяти днів з дня її винесення.
Строк звернення постанови для виконання три місяці з наступного дня після набрання постановою законної сили.
Суддя: Ганько І. І.
=== ENTITIES ===
1:10    CASE_NUMBER        304/2616/24
4:1     HEARING_DATE       11 грудня 2024
5:7     COURT_RAYON        Перечинського
5:36    COURT_OBLAST       Закарпатської
6:40    BIRTH_SETTL        Львів
6:46    BIRTH_OBLAST       Львівської
6:111   CITIZEN            України
9:11    ARR_TIME           19.20 год
9:21    ARR_DATE           22 вересня 2024
9:92    GUARD              Контрольний пост
9:110   ARR_PLACE          на околиці
9:139   ARR_SETTL          Сімер
9:145   ARR_RAYON          Ужгородського
9:166   ARR_OBLAST         Закарпатської
9:298   DIST               7 000 м
9:337   ZNAK               201
16:80   PROTOCOL           ЗхРУ № 144821
16:98   PROTO_DATE         23 вересня 2024
24:132  RESOLUTION         штрафу
24:216  FINE               3 400

Справа № 298/1808/24
Номер провадження 3/298/1223/24
ПОСТАНОВА
ІМЕНЕМ УКРАЇНИ
16 жовтня 2024 року смт. Великий Березний
Суддя Великоберезнянського районного суду Закарпатської області Зизич В. В., розглянувши матеріали справи, які надійшли з відділу прикордонної служби «ІНФОРМАЦІЯ_1» ІНФОРМАЦІЯ_2 про притягнення до адміністративної відповідальності ОСОБА_1, ІНФОРМАЦІЯ_3, громадянина України, уродженця м. Харків Харківської області, мешканця АДРЕСА_1, тимчасово непрацюючого, за вчинення правопорушення, передбаченого ч.2 ст.204-1 КУпАП,
ВСТАНОВИВ:
До Великоберезнянського районного суду надійшов протокол про адміністративне правопорушення ЗхРУ № 143984 від 28 серпня 2024 року, складений інспектором прикордонної служби 1-ї категорії відділу моніторингу обстановки відділу прикордонної служби «ІНФОРМАЦІЯ_1» (тип В) молодшим сержантом ОСОБА_2, щодо ОСОБА_1 за ч.2 ст.204-1 КУпАП.
Згідно п.2 ст.278 КУпАП орган (посадова особа) при підготовці до розгляду справи про адміністративне правопорушення вирішує питання: чи правильно складено протокол та інші матеріали справи про адміністративне правопорушення.
Вивчивши протокол у справі про адміністративне правопорушення та приєднані до нього матеріали, суддя приходить до висновку, що матеріали справи про адміністративне правопорушення відносно ОСОБА_1 слід повернути для належного оформлення, виходячи з наступного.
Відповідно до ст.ст.245, 278, 280 КУпАП завданнями провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи та вирішення її у точній відповідності з законом. При підготовці до розгляду справи про адміністративне правопорушення суд має вирішити питання про правильність складання протоколу та інших матеріалів справи, а при розгляді справи слід зʼясувати, чи було вчинено адміністративне правопорушення, чи винна дана особа в його вчиненні, а також інші обставини, що мають значення для правильного вирішення справи. На підставі цих вимог закону, а також ст.ст.251, 252 КУпАП суддя в постанові повинен навести докази вини особи, притягнутої до адміністративної відповідальності та дати їм належну оцінку в їх сукупності.
Протокол про адміністративне правопорушення є документом, що засвідчує факт вчинення правопорушення, та є одним з основних джерел доказів, тому, він повинен бути складений з дотриманням норм чинного законодавства. Для правильного вирішення справи необхідно, щоб були дотримані вимоги щодо складення протоколу про адміністративне правопорушення, передбачені ст. 256 КУпАП.
Обовʼязок щодо збирання доказів покладається на осіб, уповноважених на складання протоколів про адміністративні правопорушення, визначених статтею 255 цього Кодексу.
Положення статті 256 КУпАП визначають основні елементи змісту протоколу про адміністративне правопорушення. У ньому, окрім іншого, повинні бути викладені: місце, час вчинення і суть адміністративного правопорушення.
Зміст складеного щодо ОСОБА_1 протоколу про адміністративне правопорушення не відповідає вимогам ст. 256 КУпАП.
За фабулою протоколу про адміністративне правопорушення, ОСОБА_1 інкримінується вчинення адміністративного правопорушення, передбаченого ч.2 ст.204-1 КУпАП. Положеннями ч.2 ст.204-1 КУпАП встановлено відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті.
Частиною 1 статті 204-1 КУпАП встановлено відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
При викладенні фабули правопорушення посадовою особою не зазначено такої кваліфікуючої ознаки, як вчинене групою осіб, або вчинене особою, яку протягом року було піддано адміністративному стягненню за одне з порушень,передбачених частиною першою цієї статті.
Крім цього, до матеріалів справи додано письмові пояснення помічника начальника відділу прикордонної служби «ІНФОРМАЦІЯ_1» з адміністративно-юрисдикційної діяльності ОСОБА_3 від 28 серпня 2024 року, у яких останній зазначає про події, що мали місце 28 серпня 2024 року. Однак відомості про вказану особу у витязі з книги прикордонної служби відділу прикордонної служби «ІНФОРМАЦІЯ_1» (тип В) в період із 20.00 27.08.2024 по 20.00 28.08.2024, як у розділі 2 в. Результати виконання плану ОДК так і розділі список особового складу відсутні.
Суддею звертається увага на те, що суд не вправі самостійно змінювати на шкоду особі кваліфікацію адміністративного правопорушення, фабулу, викладену у протоколі про адміністративне правопорушення, яка, по суті, становить виклад обвинувачення у вчиненні певного правопорушення, винуватість у скоєнні якого певною особою має доводитися в суді. Також не має права самостійно відшукувати докази винуватості особи у вчиненні правопорушення. Адже, діючи таким чином, суддя неминуче перебиратиме на себе функції обвинувача, позбавляючись статусу незалежного органу правосуддя, що є порушенням ст. 6 Конвенції про захист прав людини і основоположних свобод.
У своїх рішеннях, в тому числі і проти України, ЄСПЛ неодноразово наголошував на необхідності суворого дотримання процедури притягнення особи до відповідальності (як кримінальної, так і адміністративної).
Вирішуючи справу, суддя виходить з того, що розгляд справи про адміністративне правопорушення здійснюється щодо правопорушника в межах протоколу про адміністративне правопорушення, який є єдиною підставою для ініціювання притягнення особи до адміністративної відповідальності, окрім виключень, зазначених у ст. 258 КУпАП. Протокол про адміністративне правопорушення як підстава для притягнення особи до відповідальності та як один із засобів доказування (ст. 251 КУпАП) у будь-якому разі повинен відповідати вимогам ст. 256 КУпАП.
Складання протоколу - це процесуальні дії субʼєкта владних повноважень, які спрямовані на фіксацію адміністративного правопорушення та в силу положень статті 251 КУпАП, є предметом оцінки суду в якості доказу вчинення такого правопорушення при розгляді справи про притягнення особи до адміністративної відповідальності, однак сам по собі протокол про адміністративне правопорушення не може бути вирішальним доказом винуватості.
За змістом ст.278 КУпАП при виявленні недоліків в протоколі про адміністративне правопорушення складеному всупереч вимогам ст. 256 КУпАП, або в інших матеріалах, що перешкоджають або унеможливлюють обʼєктивний розгляд справи, особа, що провадить підготовку до розгляду справи, повертає матеріали справи відповідному органу, що порушив провадження в адміністративній справі на дооформлення.
Верховним Судом України визнано правильною практику тих суддів, які вмотивованими постановами повертають протоколи про адміністративні правопорушення, складені, в тому числі без додержання вимог ст. 256 КУпАП, відповідному правоохоронному органу для належного оформлення (п. 24 постанови Пленуму Верховного Суду України від 23 грудня 2005 року № 14).
Враховуючи існуючу необхідність в усуненні зазначених недоліків, відповідно до ст.ст. 256, 278 КУпАП справа про адміністративне правопорушення відносно ОСОБА_1 повертається для належного оформлення.
При цьому, суд звертає увагу, що доопрацьовану справу про адміністративне правопорушення необхідно повернути до суду з урахуванням вимог ч. 2 ст. 38 КУпАП.
Керуючись ст. ст. 256, 268, 277, 278, 280, 283 КУпАП, суддя, -
ПОСТАНОВИВ:
Матеріали справи про адміністративне правопорушення, передбачене ч.2 ст.204-1 КУпАП, щодо ОСОБА_1 повернути відділу прикордонної служби «ІНФОРМАЦІЯ_1» НОМЕР_1 прикордонного загону ІНФОРМАЦІЯ_4 для належного оформлення.
Постанова оскарженню не підлягає.
Суддя Зизич В. В.
=== ENTITIES ===
1:10    CASE_NUMBER        298/1808/24
5:1     HEARING_DATE       16 жовтня 2024
6:7     COURT_RAYON        Великоберезнянського
6:43    COURT_OBLAST       Закарпатської
6:152   VPS                ІНФОРМАЦІЯ_1
6:267   CITIZEN            України
6:289   BIRTH_SETTL        Харків
6:296   BIRTH_OBLAST       Харківської
8:4     COURT_RAYON        Великоберезнянського
8:93    PROTOCOL           ЗхРУ № 143984
8:111   PROTO_DATE         28 серпня 2024
8:248   VPS                ІНФОРМАЦІЯ_1
19:110  VPS                ІНФОРМАЦІЯ_1
19:371  VPS                ІНФОРМАЦІЯ_1
30:99   RESOLUTION         повернути
30:138  VPS                ІНФОРМАЦІЯ_1

308/18105/24
ПОСТАНОВА
ІМЕНЕМ УКРАЇНИ
22.11.2024 м. Ужгород
Суддя Ужгородського міськрайонного суду Закарпатської області Бедьо В. І., розглянувши матеріали, що надійшли з відділу прикордонної служби «ІНФОРМАЦІЯ_1» ІНФОРМАЦІЯ_2, про притягнення до адміністративної відповідальності громадянина України ОСОБА_1, ІНФОРМАЦІЯ_3, проживаючого за адресою АДРЕСА_1, за ч.1 ст. 204-1 КУпАП, -
ВСТАНОВИВ:
16 червня 2024 року о 10 год. 35 хв., ОСОБА_1, на відстані 5000 метрів до Державного кордону на напрямку 309-310 прикордонного знаку був виявлений та затриманий прикордонним нарядом «Прикордонний патруль» під час спроби незаконного перетину державного кордону в пішому порядку з України в Словацьку Республіку поза встановленими пунктами пропуску через державний кордон в період воєнного стану. Своїми діями порушив вимоги ст. 9, ст. 12 Закону України «Про державний кордон» від 04.11.1991 року.
Отже, ОСОБА_1, вчинив адміністративне правопорушення, передбачене ч. 1 ст. 204-1 КУпАП.
В судове засідання ОСОБА_1, не зʼявився, про причини неявки суду невідомо.
19 листопада 2024 року- від представника особи, що притягається до адміністративної відповідальності ОСОБА_2, надійшло клопотання про закриття провадження у справі у звʼязку із закінченням строків притягнення до відповідальності.
Дослідивши матеріали справи суддя приходить до наступного висновку.
Згідно з приписами ст. ст. 245, 251, 252, 280 КУпАП України завданням провадження в справах про адміністративні правопорушення є, зокрема, своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом.
Обставини, що виключають провадження по справі про адміністративне правопорушення визначені статтею 247 КУпАП. Відповідно до п.7 цієї статті провадження в справі про адміністративне правопорушення не може бути розпочато, а розпочате підлягає закриттю у звʼязку з закінченням на момент розгляду справи про адміністративне правопорушення строків, передбачених статтею 38 цього Кодексу.
Дана норма є імперативною і по своїй суті є формою відмови держави від юридичного переслідування особи, яка притягається до адміністративної відповідальності.
Оскільки строки накладення адміністративного стягнення, встановлені ст.38 КУпАП, на момент розгляду справи судом закінчилися, вбачаються підстави для закриття провадження у справі.
Вирішуючи питання про встановлення вини ОСОБА_1, у вчиненні адміністративного правопорушення, передбаченого ч.2 ст. 204-1 КУпАП, судом враховано положення ст.6 Конституції України, згідно з якою органи законодавчої, виконавчої та судової влади здійснюють свої повноваження у встановлених Конституцією межах і відповідно до законів України.
Судом також враховано, що п.7 ч.1 ст.247 КУпАП не містить положень про наявність у суду повноважень щодо встановлення обставин вчинення адміністративного правопорушення, наявності вини особи у його вчиненні у разі закриття провадження в справі про адміністративні правопорушення.
Крім того, логічне тлумачення абз.1 ст.247 КУпАП дозволяє дійти висновку, що встановлення зазначених у цій статті юридичних фактів є єдиною необхідною підставою для припинення будь-яких дій щодо притягнення особи до адміністративної відповідальності незалежно від встановлених будь-яких інших обставин, що підлягають зʼясуванню при розгляді справи про адміністративне правопорушення (ст.280 КУпАП), у тому числі й вини особи у його вчиненні.
Таким чином, закриття справи з одночасним визнанням вини особи у вчиненні адміністративного правопорушення є взаємовиключними рішеннями, і прийняття таких двох взаємовиключних рішень в одній постанові про закриття справи свідчить про порушення права людини на справедливий суд, передбаченого ст.6 Конвенції про захист прав людини і основоположних свобод.
За правилами ст.284 КУпАП рішенням, що доводить вину особи, є постанова про накладення адміністративного стягнення або застосування заходів впливу, умовою якої є визначення вини.
Отже, наявність або відсутність вини встановлюється саме під час здійснення провадження у справі про адміністративне правопорушення.
Тобто, під час закриття провадження у справах про адміністративні правопорушення у звʼязку із закінченням строків накладення адміністративного стягнення, передбачених статтею 38 КУпАП, вина особи не встановлюється.
Таким чином, на даний момент розгляду зазначеної справи про адміністративне правопорушення, передбаченого ч.2 ст. 204-1 КУпАП, минуло більше трьох місяців з дня виявлення цього правопорушення, тобто минув встановлений ст. 38 КУпАП строк давності накладення адміністративного стягнення, а тому на підставі п. 7 ч. 1 ст. 247 КУпАП провадження по справі підлягає закриттю у звʼязку із закінченням на момент розгляду справи строків накладення адміністративного стягнення.
Керуючись ст.38, п.7 ст.247, ст. 284 Кодексу України про адміністративні правопорушення, суддя, -
ПОСТАНОВИВ:
Провадження у справі відносно ОСОБА_1, ІНФОРМАЦІЯ_3, проживаючого за адресою АДРЕСА_1 за ч.1 ст. 204-1 КУпАП, закрити у звʼязку із закінченням строків накладення адміністративного стягнення.
Постанова про адміністративне правопорушення може бути оскаржена до Закарпатського апеляційного суду Закарпатської області протягом десяти днів з дня її винесення.
Постанова судді у справах про адміністративне правопорушення набирає законної сили після закінчення строку подання апеляційної скарги.
Суддя Ужгородського
міськрайонного суду: В. І. Бедьо
=== ENTITIES ===
1:1     CASE_NUMBER        308/18105/24
4:1     HEARING_DATE       22.11.2024
5:7     COURT_RAYON        Ужгородського
5:41    COURT_OBLAST       Закарпатської
5:142   VPS                ІНФОРМАЦІЯ_1
5:235   CITIZEN            України
7:1     ARR_DATE           16 червня 2024
7:23    ARR_TIME           10 год. 35 хв.
7:60    DIST               5000 метрів
7:106   ZNAK               309-310
7:184   GUARD              Прикордонний патруль
7:290   BORDER_CNTRY       Словацьку Республіку
26:111  RESOLUTION         закрити
29:7    COURT_RAYON        Ужгородського

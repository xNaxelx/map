Справа № 458/725/24
3/458/407/2024
ПОСТАНОВА
ІМЕНЕМ УКРАЇНИ
06.08.2024 м. Турка
Суддя Турківського районного суду Львівської області Волинець М. З., розглянувши матеріали справи про адміністративне правопорушення, що надійшли від в. о. заступника начальника відділу прикордонної служби «ІНФОРМАЦІЯ_1» (тип В) з персоналу ІНФОРМАЦІЯ_2 про притягнення до адміністративної відповідальності ОСОБА_1, ІНФОРМАЦІЯ_3, громадянин України, уродженець м. Єнакієве Донецької області, проживає за адресою АДРЕСА_1, тимчасово не працює, до адміністративної відповідальності не притягувався, за вчинення правопорушення, передбаченого ч. 1 ст. 204-1 КУпАП, -
ВСТАНОВИВ:
Згідно з протоколу про адміністративне правопорушення серії ЗхРУ № 2407475 від 31.07.2024, близько о 09 год. 45 хв. 31.07.2024 ОСОБА_1 вчинив незаконне перетинання державного кордону з України в Республіку Польща поза пунктами пропуску через державний кордон України у напрямку 227 прикордонного знаку, територія Старостинського округу № 6 Боринської селищної ради Самбірського району Львівської області, та 30.07.2027 о 17 год. 47 хв. був затриманий посадовими особами Прикордонної Варти Республіки Польща на напрямку 291 прикордонного знаку на відстані 1000 м. від лінії державного кордону. 31.07.2024 о 11 год. 30 хв. на підставі ст. 3.5 Угоди між Україною та Європейським Співтовариством «Про реадмісію осіб» ОСОБА_1 було передано на територію України представникам відділу прикордонної служби «ІНФОРМАЦІЯ_1» (тип В) у пункті пропуску через державний кордон «Смільниця-Кросценко». Своїми діями ОСОБА_1 порушив вимоги ст. 9 Закону України «Про Державний кордон України» та вчинив адміністративне правопорушення, передбачене ч. 1 ст. 204-1 КУпАП.
Відповідно до вимог ч. 2 ст. 277 КУпАП, справа про адміністративне правопорушення, в тому числі, передбачене ст. 204-1 КУпАП розглядається судом протягом доби.
Судове засідання по справі призначалося на 06.08.2024 о 16:00 год.
В судове засідання ОСОБА_1 не зʼявився, про дату, час та місце розгляду справи повідомлявся в установленому законом порядку, що підтверджується телефонограмою.
В матеріалах справи міститься заява ОСОБА_1 про розгляд справи без його участі, свою вину у вчиненому визнає в повному обсязі, що підтвердив під час повідомлення його телефонограмою.
Інших клопотань або заяв до суду не надходило.
З метою недопущення затягування і відкладення судового розгляду на строк, який перевищує строк розгляду справи встановлений законом, враховуючи практику Європейського суду з прав людини стосовно критеріїв розумних строків є правова та фактична складність справи; поведінка заявника, а також інших осіб, які беруть участь у справі, інших учасників процесу; характер процесу та його значення для заявника (рішення у справах «Федіна проти України» від 02.09.2010, «Смірнова проти України» від 08.11.2005, «Матіка проти Румунії» від 02.11.2006,), а також враховуючи рішення Європейського суду з прав людини від 03.04.2008 у справі «Пономарьов проти України» згідно якого сторони в розумні інтервали часу мають вживати заходів, щоб дізнатись про стан відомого їм судового провадження, враховуючи принцип судочинства, зазначений в практиці Європейського Суду з прав людини, яким визнано пріоритет публічного інтересу над приватним, суд дійшов висновку про розгляд справи на підставі наявних у ній даних чи доказів.
З урахуванням зазначеного суд дійшов висновку про розгляд справи за його відсутності, оскільки участь особи, яка притягається до адміністративної відповідальності за ч. 1 ст. 204-1 КУпАП відповідно до ч. 2 ст. 268 КУпАП не є обовʼязковою.
Дослідивши матеріали адміністративної справи стосовно особи, яка притягається до адміністративної відповідальності, повно, всебічно й обʼєктивно дослідивши всі обставини справи у їх сукупності, суд встановив, що ОСОБА_1 вчинив адміністративне правопорушення, передбачене ч. 1 ст. 204-1 КУпАП, що підтверджено такими письмовими доказами:
- протоколом про адміністративне правопорушення серії ЗхРУ № 240745 від 31.07.2024;
- протоколом про адміністративне затримання від 31.07.2024, згідно з яким ОСОБА_1 був звільнений 31.07.2024 о 14 год. 15 хв.;
- рапортами в. о. заступника відділу «Сянки» (тип В) з персоналу підполковника ОСОБА_2, інспекторів прикордонної служби ОСОБА_3, ОСОБА_4;
- схемою пошуку порушників кордону від 30.07.2024;
- протоколом реадмісії / допуску від 31.07.2024;
- письмовими поясненнями ОСОБА_1 від 31.07.2024, який вказав, що потягом прямував у Закарпатську область з метою перетнути державний кордон;
- письмовою заявою ОСОБА_1 від 31.07.2024, в якій він визнав свою вину в повному обсязі.
З урахуванням зазначеного, дослідивши та оцінивши зібрані докази, суд дійшов висновку, що в діях ОСОБА_1 є склад адміністративного правопорушення, передбаченого ч. 1 ст. 204-1 КУпАП незаконне перетинання державного кордону України будь-яким способом поза пунктом пропуску через державний кордон України.
Відповідно до ст. 204-1 КУпАП перетинання або спроба перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади - тягнуть за собою накладення штрафу від двохсот до пʼятисот неоподатковуваних мінімумів доходів громадян або адміністративний арешт на строк до пʼятнадцяти діб, з конфіскацією знарядь і засобів вчинення правопорушення.
При накладенні адміністративного стягнення, суд бере до уваги характер та обставини вчиненого правопорушення, дані про особу, яка притягається до адміністративної відповідальності, який раніше до адміністративної відповідальності не притягувався, тимчасово не працює, відсутність обставини, що помʼякшують та обтяжують відповідальність, а тому до ОСОБА_1 необхідно застосувати адміністративне стягнення у виді адміністративного штрафу в розмірі 200 неоподатковуваних мінімумів доходів громадян, що становить 3400 грн.
Згідно вимог ч. 4 ст. 283 КУпАП постанова по справі про адміністративне правопорушення повинна містити вирішення питання про вилучені речі і документи. Судом не вирішується питання вилучених документів, оскільки санкцією статті будь-яке вилучення документів не передбачено.
Якщо при вирішенні питання про накладення стягнення за адміністративне правопорушення органами (посадовими особами), переліченими у п. п. 1-4 ст. 213 КУпАП одночасно вирішується питання про відшкодування винним майнової шкоди, то в постанові по справі зазначаються розмір шкоди, що підлягає стягненню, порядок і строк її відшкодування.
У розглядуваній справі суд не вирішує питання про відшкодування винним майнової шкоди, що підлягає стягненню, порядок і строк її відшкодування, оскільки, на думку суду, така шкода не заподіяна по причині відсутності в матеріалах справи доказів заподіяння такої шкоди.
Відповідно до ст. 40-1 КУпАП у разі винесення судом (суддею) постанови про накладення адміністративного стягнення, судовий збір сплачується особою, на яку накладено таке стягнення, а розмір і порядок сплати встановлюється Законом.
Статтею 4 Закону України «Про судовий збір» передбачено, що судовий збір справляється у відповідному розмірі від прожиткового мінімуму для працездатних осіб, встановленого законом на 1 січня календарного року.
Згідно з п. 5 ч. 2 ст. 4 Закону України «Про судовий збір» № 3674-VІ від 08.07.2011 (зі змінами), особою, на яку накладено адміністративне стягнення, сплачується судовий збір в розмірі 0,2 розміру прожиткового мінімуму на одну працездатну особу.
Відповідно до ст. 7 Закону України «Про Державний бюджет України на 2024 рік» № 3460-IX від 09.11.2023, який набрав чинності з 01.01.2024, прожитковий мінімум для працездатних осіб з 01.01.2024 становить 3028 грн, тому, розмір судового збору за накладене адміністративне стягнення становить 605 грн 60 коп.
Таким чином, з ОСОБА_1 слід стягнути судовий збір у розмірі 605 грн 60 коп. (3028 ? 0, 2 = 605, 60).
Керуючись ст. 40-1, ст. 204-1, ст. 251, 283, 284 КУпАП, суддя, -
ПОСТАНОВИВ:
Визнати ОСОБА_1 винуватим у вчиненні адміністративного правопорушення, передбаченого ч. 1 ст. 204-1 КУпАП та застосувати до нього адміністративне стягнення у виді адміністративного штрафу у розмірі 200 неоподатковуваних мінімумів доходів громадян, що становить 3400 (три тисячі чотириста) гривень 00 копійок, який необхідно сплатити за реквізитами: Отримувач коштів ГУК Львiв /Боринська тг/ 21081100, Код отримувача (код за ЄДРПОУ) 38008294, Код банку отримувача Казначейство України (ел. адм. подат.), Рахунок отримувача UA108999980314060542000013917, Код платежу 21081100.
Розʼяснити ОСОБА_1, що згідно з ст. 307 КУпАП штраф ним має бути сплачений не пізніше ніж через пʼятнадцять днів з дня вручення йому постанови про накладення адміністративного стягнення, а в разі оскарження такої постанови не пізніше ніж через пʼятнадцять днів з дня повідомлення про залишення скарги без задоволення.
У разі несплати правопорушником штрафу у строк, установлений ч. 1 ст. 307 КУпАП, постанова про накладення штрафу надсилається для примусового виконання до органу державної виконавчої служби за місцем проживання порушника, роботи або за місцезнаходженням його майна.
У разі сплати штрафу у строки, передбачені ст. 307 КУпАП, платіжний документ необхідно подати до Турківського районного суду Львівської області.
З урахуванням ч. 2 ст. 308 КУпАП у разі несплати ОСОБА_1 штрафу у строк, установлений ч. 1 ст. 307 КУпАП, при примусовому виконанні цієї постанови органами державної виконавчої служби з правопорушника стягнути подвійний розмір штрафу.
Стягнути з ОСОБА_1 ІНФОРМАЦІЯ_3, громадянин України, уродженець м. Єнакієве Донецької області, місце проживання за адресою: АДРЕСА_1 судовий збір за ухвалення суддею постанови про накладення адміністративного стягнення на користь держави в особі Державної судової адміністрації України за реквізитами: Отримувач коштів ГУК у м. Києві /м. Київ/ 22030106, Код отримувача (код за ЄДРПОУ) 37993783, Банк отримувача Казначейство України (ЕАП), Код банку отримувача (МФО) 899998, Рахунок № UA908999980313111256000026001, Код класифікації доходів бюджету 22030106, Призначення платежу судовий збір (про адміністративне правопорушення) у розмірі 605 (шістсот пʼять) грн. 60 коп.
Постанова може бути предʼявлена до виконання протягом трьох місяців, що обчислюється з наступного дня після набрання постановою законної сили.
Постанова у справі про адміністративне правопорушення набирає законної сили після закінчення строку оскарження цієї постанови.
Постанова по справі про адміністративне правопорушення може бути оскаржена протягом десяти днів з дня її винесення до Львівського апеляційного суду через Турківський районний суд Львівської області прокурором у випадках, передбачених ч. 5 ст. 7 КУпАП, особою, щодо якої її винесено.
Суддя М. З. Волинець
=== ENTITIES ===
1:10    CASE_NUMBER        458/725/24
5:1     HEARING_DATE       06.08.2024
6:7     COURT_RAYON        Турківського
6:35    COURT_OBLAST       Львівської
6:208   VPS                ІНФОРМАЦІЯ_1
6:342   CITIZEN            України
6:365   BIRTH_SETTL        Єнакієве
6:374   BIRTH_OBLAST       Донецької
8:61    PROTOCOL           ЗхРУ № 2407475
8:80    PROTO_DATE         31.07.2024
8:102   ARR_TIME           09 год. 45 хв.
8:196   BORDER_CNTRY       Республіку Польща
8:279   ZNAK               227
8:366   ARR_RAYON          Самбірського
8:386   BIRTH_OBLAST       Львівської
8:409   ARR_DATE           30.07.2027
8:471   GUARD              Прикордонної Варти Республіки Польща
8:520   ZNAK               291
8:556   DIST               1000 м.
8:594   ARR_DATE           31.07.2024
8:607   ARR_TIME           11 год. 30 хв.
8:800   VPS                ІНФОРМАЦІЯ_1
8:822   READM_PLACE        у пункті пропуску через державний кордон
17:55   PROTOCOL           ЗхРУ № 240745
17:73   PROTO_DATE         31.07.2024
18:49   DET_DATE           31.07.2024
18:98   ARR_DATE           31.07.2024
19:39   VPS                Сянки
21:38   READM_DATE         31.07.2024
26:429  RESOLUTION         штрафу
37:164  RESOLUTION         адміністративного
37:182  RESOLUTION         штрафу
37:262  FINE               3400
42:45   CITIZEN            України
42:68   BIRTH_SETTL        Єнакієве
42:77   BIRTH_OBLAST       Донецької

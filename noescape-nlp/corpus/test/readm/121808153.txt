Справа № 455/1547/24
Провадження № 3/455/1084/2024
ПОСТАНОВА
Іменем України
23 вересня 2024 року м. Старий Самбір
Суддя Старосамбірського районного суду Львівської області Клімченко М. І., розглянувши матеріали справи, що надійшли від ІНФОРМАЦІЯ_1 про притягнення до адміністративної відповідальності
ОСОБА_1, ІНФОРМАЦІЯ_2, РНОКПП: НОМЕР_1, уродженця м. Харків Харківської області, громадянина України, жителя АДРЕСА_1, не працюючого, який раніше до адміністративної відповідальності не притягався,
за частиною 2 статті 204-1 Кодексу України про адміністративні правопорушення (надалі КУпАП),
ВСТАНОВИВ:
ОСОБА_1, 23.06.2024 о 12:20 год. спільно з гр. України ОСОБА_2, ІНФОРМАЦІЯ_3, гр. України ОСОБА_3, ІНФОРМАЦІЯ_4, вчинив незаконне перетинання державного кордону з України в Республіку Польща поза пунктом пропуску через державний кордон України, на напрямку 390 прикордонного знаку, на ділянці відповідальності відділу прикордонної служби «ІНФОРМАЦІЯ_5» (тип Б) територія Старосамбірської обʼєднаної територіальної громади Самбірського району Львівської області, внаслідок чого, 23.06.2024 був затриманий посадовими особами Прикордонної Варти Республіки Польща. 24.06.2024 об 11:35 год., на підставі статей 3, 5 Угоди між Україною та Європейським Співтовариством «Про реадмісію осіб», даного громадянина було передано на територію України представникам відділу прикордонної служби «ІНФОРМАЦІЯ_5» (тип Б) в пункті пропуску через державний кордон України «Смільниця-Кросценко». Таким чином, своїми діями ОСОБА_1 порушив вимоги статті 9 Закону України «Про державний кордон України», тобто, вчинив правопорушення, передбачене частиною 2 статті 204-1 КУпАП.
В судове засідання особа, що притягується до адміністративної відповідальності, ОСОБА_1, не зʼявився, про розгляд справи повідомлявся у встановленому законом порядку. 15.07.2024 ОСОБА_1 надав до суду заяву, в якій просив суд розʼяснити яким чином йому можна офіційно відмовитись від прибуття до суду з поважних причин. На вказану заяву 17.07.2024 судом спрямовано відповідь з розʼясненням прав особи, що притягується до адміністративної відповідальності та відкладено судове засідання. Разом з тим, 28.08.2024 ОСОБА_1 направив до суду клопотання про зупинення провадження у справі, в якому посилаючись на те, що 25.06.2024 він був мобілізований та наразі проходить військову службу у Національній гвардії України на території Львівської області, відсутністю обʼєктивної можливості прибути, навіть будучи повідомленим завчасно, для розгляду справи по суті до Старосамбірського районного суду Львівської області або прийняти участь у розгляді справи через відеоконференцію, просив суд надати для ознайомлення матеріали справи про адміністративне правопорушення та зупинити провадження у справі у звʼязку із проходженням ним, ОСОБА_1, військової служби у військовій частині НГУ. До клопотання заявником долучено копію військового квитка. Постановою суду від 11.09.2024 у задоволенні вказаного клопотання відмовлено, розгляд справи відкладено та спрямовано ОСОБА_1 копії матеріалів справи про адміністративне правопорушення для ознайомлення. Надалі ОСОБА_1 до суду не зʼявився, про розгляд справи повідомлявся у встановленому законом порядку. Про причини неявки не повідомив.
Судом виконані усі необхідні дії щодо своєчасного повідомлення ОСОБА_1 про день та час розгляду справи.
При цьому, суд зазначає, що з огляду на практику, викладену в рішеннях ЄСПЛ у справі «Юніон Аліментаріа проти Іспанії» від 07.07.1989 та у справі «Пономарьов проти України» від 03.04.2008, сторона, яка задіяна в ході судового розгляду зобовʼязана з розумним інтервалом часу сама цікавитись провадженням у її справі, добросовісно користуватись належними їй процесуальними правами та неухильно виконувати процесуальні обовʼязки. Заявник зобовʼязаний демонструвати готовність брати участь на всіх етапах розгляду, що стосується безпосередньо його, утримуватися від використання прийомів, які повʼязані із зволіканням розгляду справи, а також максимально використовувати всі засоби внутрішнього законодавства для прискорення процедури розгляду.
Суд, з урахуванням положень статті 268 КУпАП, відповідно до якої присутність особи при розгляді справи за статтею 204-1 КУпАП не є обовʼязковою, а також беручи до уваги, що процесуальні можливості провести судовий розгляд справи за участю особи, яка притягується до адміністративної відповідальності вичерпані, суд вважає можливим провести розгляд справи за відсутності особи, яка притягається до адміністративної відповідальності ОСОБА_1.
Відповідно до положень статті 9 КУпАП адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Винність особи, яка притягається до адміністративної відповідальності, доводиться такими доказами по справі: протоколом про адміністративне правопорушення серії ЗхРУ № 154329 від 24.06.2024, складеним відносно ОСОБА_1 за частиною 2 статті 204-1 КУпАП, протоколом про адміністративне затримання ОСОБА_1 від 24.06.2024, письмовими поясненнями ОСОБА_1 від 24.06.2024, протоколом реадмісії / допуску від 24.06.2024, довідкою про результати опитування 3-х громадян України з додатками.
Положеннями статті 9 Закону України «Про державний кордон України» визначено, що перетинання державного кордону України здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством. Пункт пропуску через державний кордон України - це спеціально виділена територія на залізничних та автомобільних станціях, у морських і річкових портах, аеропортах (аеродромах) з комплексом будівель, споруд і технічних засобів, де здійснюються прикордонний, митний та інші види контролю і пропуск через державний кордон осіб, транспортних засобів, вантажів та іншого майна. Порушенням державного кордону України є також перетинання його будь-якими технічними або іншими засобами без відповідного на те дозволу чи з порушенням встановленого порядку.
Аналізуючи вищенаведені докази, що безпосередньо дослідженні та здобуті в ході розгляду справи про притягнення до адміністративної відповідальності в їх сукупності, приходжу до переконання в доведенні винності ОСОБА_1 у вчиненні адміністративного правопорушення, передбаченого частиною 2 статті 204-1 КУпАП перетинання державного кордону України будь-яким способом поза пунктами пропуску через державний кордон України, вчинене групою осіб.
Обставин, що помʼякшують відповідальність за адміністративне правопорушення, відповідно до статті 34 КУпАП, не встановлено.
Обставин, що обтяжують відповідальність за адміністративне правопорушення, відповідно до статті 35 КУпАП, не встановлено.
Враховуючи, у відповідності до вимог статті 33 КУпАП, характер вчиненого правопорушення, особу порушника, ступінь його вини та майновий стан, також беручи до уваги відсутність обставин, що помʼякшують чи обтяжують відповідальність за адміністративне правопорушення, вважаю за необхідне застосувати до ОСОБА_1 адміністративне стягнення у виді штрафу в межах, установлених санкцією частини 2 статті 204-1 КУпАП, без конфіскації знарядь і засобів вчинення правопорушення, оскільки такі відсутні, що за своїм видом та мірою відповідає, визначеній у статті 23 КУпАП, меті накладення адміністративного стягнення, і є необхідним й достатнім для виховання особи, яка вчинила адміністративне правопорушення в дусі додержання законів України, поваги до правил співжиття, а також запобіганню вчиненню правопорушень як самим правопорушником, так і іншими особами.
На підставі статті 40-1 КУпАП з ОСОБА_1 на користь держави підлягає стягненню судовий збір в сумі 605 гривень 60 копійок.
Керуючись статтями 6, 23, 33, 40-1, 204-1, 283, 284 КУпАП, суддя
ПОСТАНОВИВ:
ОСОБА_1, ІНФОРМАЦІЯ_2, РНОКПП: НОМЕР_1, визнати винним у вчиненні адміністративного правопорушення, передбаченого частиною 2 статті 204-1 Кодексу України про адміністративні правопорушення, та накласти на нього адміністративне стягнення у виді штрафу в розмірі пʼятисот неоподатковуваних мінімумів доходів громадян, що становить 8500 (вісім тисяч пʼятсот) гривень 00 копійок.
Стягнути з ОСОБА_1 судовий збір на користь держави в розмірі 605 (шістсот пʼять) гривень 60 копійок.
Штраф, відповідно до частини 1 статті 307 КУпАП, має бути сплачений особою, щодо якої застосований, не пізніш як через пʼятнадцять днів з дня вручення йому копії постанови про накладення штрафу, а в разі оскарження такої постанови - не пізніш як через пʼятнадцять днів з дня повідомлення про залишення скарги без задоволення. В разі несплати штрафу у встановлений частиною 1 статті 307 КУпАП строк, стягується подвійний розмір штрафу у порядку примусового виконання постанови, відповідно до статті 308 КУпАП.
Постанова може бути оскаржена особою, яку притягнуто до адміністративної відповідальності, її законним представником, захисником, потерпілим, його представником протягом десяти днів з дня винесення постанови до Львівського апеляційного суду через Старосамбірський районний суд Львівської області.
Постанова набирає законної сили після закінчення строку подання апеляційної скарги.
Постанова підлягає предʼявленню до виконання протягом трьох місяців з дня її винесення. В разі оскарження перебіг строку давності зупиняється до розгляду скарги.
Суддя М. І. Клімченко
=== ENTITIES ===
1:10    CASE_NUMBER        455/1547/24
5:1     HEARING_DATE       23 вересня 2024
6:7     COURT_RAYON        Старосамбірського
6:40    COURT_OBLAST       Львівської
7:54    BIRTH_SETTL        Харків
7:61    BIRTH_OBLAST       Харківської
7:94    CITIZEN            України
10:10   ARR_DATE           23.06.2024
10:23   ARR_TIME           12:20 год.
10:48   CITIZEN            України
10:83   CITIZEN            України
10:174  BORDER_CNTRY       Республіку Польща
10:258  ZNAK               390
10:340  VPS                ІНФОРМАЦІЯ_5
10:372  ARR_GROMADA        Старосамбірської
10:423  ARR_RAYON          Самбірського
10:443  ARR_OBLAST         Львівської
10:479  ARR_DATE           23.06.2024
10:524  GUARD              Прикордонної Варти Республіки Польща
10:562  READM_DATE         24.06.2024
10:782  VPS                ІНФОРМАЦІЯ_5
10:804  READM_PLACE        в пункті пропуску через державний кордон
16:162  PROTOCOL           ЗхРУ № 154329
16:180  PROTO_DATE         24.06.2024
16:307  DET_DATE           24.06.2024
16:401  READM_DATE         24.06.2024
25:245  RESOLUTION         штрафу
25:330  FINE               8500

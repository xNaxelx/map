Єдиний унікальний номер 448/642/23
Провадження № 3/448/585/23
ПОСТАНОВА
12.07.2023 суддя Мостиського районного суду Львівської області Гіряк С. І., розглянувши матеріали справи, що надійшли з Відділу прикордонної служби «ІНФОРМАЦІЯ_1» ІНФОРМАЦІЯ_2, про притягнення до адміністративної відповідальності:
ОСОБА_1, ІНФОРМАЦІЯ_3, проживаючого за адресою: АДРЕСА_1, не працюючого (згідно даних протоколу),
за ч. 2 ст. 204-1 Кодексу України про адміністративні правопорушення (надалі КУпАП),
ВСТАНОВИВ:
1. На адресу Мостиського районного суду Львівської області повторно надійшли матеріали про притягнення до адміністративної відповідальності ОСОБА_1 за ч. 2 ст. 204-1 КУпАП.
2. Дослідивши матеріали справи, вважаю, що такі підлягають повторному поверненню до ІНФОРМАЦІЯ_2 для організації його доопрацювання та належного оформлення з наступних підстав.
3. Статтею 19 Конституції України передбачено, що органи державної влади та органи місцевого самоврядування, їх посадові особи зобовʼязані діяти лише на підставі, в межах повноважень та у спосіб, що передбачені Конституцією та законами України.
4. Відповідно до ст. 1 КУпАП завданням цього Кодексу є охорона прав і свобод громадян, власності, конституційного ладу України, прав і законних інтересів підприємств, установ і організацій, встановленого правопорядку, зміцнення законності, запобігання правопорушенням, виховання громадян у дусі точного і неухильного додержання
5. Конституції і законів України, поваги до прав, честі і гідності інших громадян, до правил співжиття, сумлінного виконання своїх обовʼязків, відповідальності перед суспільством.
6. Згідно ч. 2 ст. 7 КУпАП провадження в справах про адміністративні правопорушення здійснюється на основі суворого додержання законності.
7. Відповідно до вимог статті 245 КУпАП, завданням суду є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом, забезпечення виконання винесеної постанови, а також виявлення причин та умов, що сприяють вчиненню адміністративних правопорушень, запобігання правопорушенням, виховання громадян у дусі додержання законів, зміцнення законності.
8. У відповідності до ст. 278 КУпАП суддя при підготовці до розгляду справи про адміністративне правопорушення вирішує чи правильно складено протокол та інші матеріали справи про адміністративне правопорушення.
9. Відповідно до ст. 280 КУпАП орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності, чи є обставини, що помʼякшують і обтяжують відповідальність, чи заподіяно майнову шкоду, чи є підстави для передачі матеріалів про адміністративне правопорушення на розгляд громадської організації, трудового колективу, а також зʼясувати інші обставини, що мають значення для правильного вирішення справи.
10. Згідно п. 3 ч. 2 ст. 129 Конституції України однією із засад судочинства є змагальність сторін та свобода в наданні ними суду своїх доказів і у доведенні перед судом їх переконливості.
11. Із протоколу про вищевказане адміністративне правопорушення серії ЗхРУ № 283500 від 09.04.2023 вбачається, що 09 квітня 2023 о 03 годині 05 хвилин гр. ОСОБА_1 вчинив незаконне перетинання державного кордону з України в Республіку Польща поза пунктом пропуску через державний кордон України на напрямку 523 прикордонного знаку, територія Шегинівської ОТГ Яворівського району Львівської області, внаслідок чого був затриманий посадовими особами Прикордонної Варти Республіки Польща. 09 квітня 2023 року о 12 год. 08 хв. на підставі ст. 3.5 Угоди між Україною та Європейським Співтовариством «Про реадмісію осіб» гр. ОСОБА_1 був переданий на територію України представниками відділу прикордонної служби «ІНФОРМАЦІЯ_1» в пункті пропуску через державний кордон «Шегині-Медика» 7 прикордонного загону. Своїми діями гр. України ОСОБА_1 вчинив перетинання державного кордону України будь-яким способом поза пунктом пропуску через державний кордон України, чим порушив вимоги ст. 9 Закону України «Про державний кордон України» від 04.11.1991, тобто вчинив правопорушення відповідальність, за яке передбачена частиною 2 статті 204-1 КУпАП.
12. Постановою судді Мостиського районного суду Львівської області від 15.05.2023 р. матеріали про притягнення до адміністративної відповідальності ОСОБА_1 за вчинення адміністративного правопорушення, передбаченого ч. 2 ст. 204-1 КУпАП, - повернуто до ІНФОРМАЦІЯ_2 для належного оформлення у звʼязку з наявністю ряду недоліків, що не давали можливості суду прийняти рішення у відповідності до вимог ст. 245 КУпАП та надати обʼєктивну оцінку діям особи, яка притягується до адміністративної відповідальності. Зокрема, у постанові суду були викладені наступні недоліки матеріалів справи про адміністративне правопорушення, які необхідно було допрацювати:
12.1. у протоколі не зазначено всіх відомостей про особу, яка притягається до адміністративної відповідальності, а саме її місце проживання (зазначено лише місто та номер будинку, без назви вулиці).
12.2. в матеріалах справи відсутні дані про те, що ОСОБА_1 протягом року піддавався адміністративному стягненню, а саме за ч. 1 ст. 204-1 КУпАП (не долучено належним чином завірених копій постанов про притягнення ОСОБА_1 до адміністративної відповідальності за ч. 1 ст. 204-1 КУпАП з відміткою про набрання судовим рішенням законної сили).
13. При повторному скеруванні матеріалів справи до суду після їх доопрацювання, до них було долучено: рапорт помічника начальника відділу начальника групи АЮД відділу прикордонної служби «ІНФОРМАЦІЯ_1» (тип Б) старшого лейтенанта ОСОБА_2. Зі змісту даного рапорту слідує, що під час доопрацювання даних матеріалів було встановлено, що допущено помилку при внесенні інформації про особу, яка притягується до адміністративної відповідальності за ч. 2 ст. 204-1 КУпАП, а саме в протоколі про адміністративне правопорушення серії ЗхРУ № 283500 від 09.04.2023 в графі місце проживання вказано: «АДРЕСА_1» замість «АДРЕСА_1».
14. Проаналізувавши зазначені матеріали, які надійшли після доопрацювання, вважаю, що вимоги, які викладені у постанові суду від 15.05.2023 р. в повній мірі виконано не було: у матеріалах справи і на далі відсутні дані про те, що ОСОБА_1 протягом року піддавався адміністративному стягненню за одне з порушень, передбачених частиною першою цієї статті, а саме за ч. 1 ст. 204-1 КУпАП (не долучено належним чином завірених копій постанов про притягнення ОСОБА_1 до адміністративної відповідальності за ч. 1 ст. 204-1 КУпАП з відміткою про набрання судовим рішенням законної сили).
15. Відповідно до статті 13 Закону України «Про судоустрій і статус суддів» судові рішення, що набрали законної сили, є обовʼязковими до виконання всіма органами державної влади, органами місцевого самоврядування, їх посадовими та службовими особами, фізичними і юридичними особами та їх обʼєднаннями на всій території України. Невиконання судових рішень має наслідком юридичну відповідальність, установлену законом.
16. Проте, всупереч вказаній нормі, вимоги, що були зазначені в постанові судді Мостиського районного суду Львівської області від 15.05.2023 р., згідно з якою вищевказані матеріали справи про адміністративне правопорушення було направлено для доопрацювання, виконані в повній мірі не були та такі матеріали повторно з тими ж недоліками направлено до суду.
17. Зазначені недоліки не дають можливості суду прийняти рішення у відповідності до вимог ст. 245 КУпАП та надати обʼєктивну оцінку діям особи, яка притягується до адміністративної відповідальності.
18. Постановою Пленуму Верховного Суду України за № 14 від 23 грудня 2005 визнано правильною практику судів, які вмотивованими постановами повертають протоколи про адміністративні правопорушення, складені без дотримання вимог, передбачених ст. 256 КУпАП, відповідному правоохоронному органу для належного оформлення.
19. З метою всебічного, повного і обʼєктивного зʼясування обставин справи та для забезпечення дотримання гарантованих законом прав особи, яка притягається до адміністративної відповідальності, приходжу до висновку, що матеріали справи про притягнення ОСОБА_1 до адміністративної відповідальності за ч. 2 ст. 204-1 КУпАП необхідно повернути до Відділу прикордонної служби «ІНФОРМАЦІЯ_1» ІНФОРМАЦІЯ_2 для належного оформлення.
20. При доопрацюванні матеріалів справи про адміністративне правопорушення необхідно усунути вищенаведені судом недоліки.
Керуючись ст. 19 Конституції України, ст. 245, 256, 268, 277, 278, 280 КУпАП, суддя,
ПОСТАНОВИВ:
1. Матеріали справи про притягнення до адміністративної відповідальності ОСОБА_1, ІНФОРМАЦІЯ_3, за ч. 2 ст. 204-1 КУпАП повернути до Відділу прикордонної служби «ІНФОРМАЦІЯ_1» ІНФОРМАЦІЯ_2 для належного оформлення.
Постанова оскарженню не підлягає.
Суддя Світлана ГІРЯК
=== ENTITIES ===
1:25    CASE_NUMBER        448/642/23
4:1     HEARING_DATE       12.07.2023
4:18    COURT_RAYON        Мостиського
4:45    COURT_OBLAST       Львівської
4:150   VPS                ІНФОРМАЦІЯ_1
8:14    COURT_RAYON        Мостиського
8:41    COURT_OBLAST       Львівської
18:71   PROTOCOL           ЗхРУ № 283500
18:89   PROTO_DATE         09.04.2023
18:115  ARR_DATE           09 квітня 2023
18:132  ARR_TIME           03 годині 05 хвилин
18:224  BORDER_CNTRY       Республіку Польща
18:307  ZNAK               523
18:342  ARR_GROMADA        Шегинівської
18:359  ARR_RAYON          Яворівського
18:379  ARR_OBLAST         Львівської
18:448  GUARD              Прикордонної Варти Республіки Польща
18:486  READM_DATE         09
18:508  ARR_TIME           12 год. 08 хв.
18:706  VPS                ІНФОРМАЦІЯ_1
18:720  READM_PLACE        в пункті пропуску через державний кордон
18:818  CITIZEN            України
22:189  VPS                ІНФОРМАЦІЯ_1
22:527  PROTOCOL           ЗхРУ № 283500
22:545  PROTO_DATE         09.04.2023
28:373  VPS                ІНФОРМАЦІЯ_1
32:121  RESOLUTION         повернути
32:163  VPS                ІНФОРМАЦІЯ_1

Справа № 444/2910/24 Головуючий у 1 інстанції: Оприск З. Л.
Провадження № 33/811/1187/24 Доповідач: Маліновська-Микич О. В.
ПОСТАНОВА
ІМЕНЕМ УКРАЇНИ
20 вересня 2024 року суддя Львівського апеляційного суду Маліновська-Микич О. В., розглянувши апеляційну скаргу захисника особи, яка притягується до адміністративної відповідальності ОСОБА_1 адвоката Качмар І. В. в інтересах ОСОБА_1 на постанову Жовківського районного суду Львівської області від 09 липня 2024 року,
встановив:
постановою Жовківського районного суду Львівської області від 09 липня 2024 року ОСОБА_1 визнано винним у вчиненні адміністративного правопорушення, передбаченого ч. 2 ст. 204-1 КУпАП, та накласти на нього адміністративне стягнення у виді штрафу в розмірі пʼятсот неоподатковуваних мінімумів доходів громадян, що становить 8500 /вісім тисяч пʼятсот/ грн. 00 коп. в дохід держави з конфіскацією знарядь і засобів вчинення правопорушення.
Стягнуто з ОСОБА_1 в користь держави судовий збір в розмірі 605,60 грн.
Згідно з постановою суду, 06 липня 2024 року ОСОБА_1, діючи в складі групи осіб спільно з ОСОБА_2, вчинив незаконне перетинання державного кордону з України в Республіку Польща поза пунктом пропуску через державний кордон України, на напрямку прикордонного знаку, територія Рава-Руської обʼєднаної територіальної громади, Львівського району Львівської області, порушивши вимоги ст. 9 Закону України «Про державний кордон», внаслідок чого 07.07.2024 року вказані громадяни були виявлені та затримані прикордонною вартою Республіки Польща, чим вчинив правопорушення, передбачене ч. 2 ст. 204-1 КУпАП.
Не погоджуючись з даною постановою, захисник ОСОБА_1 адвокат Качмар І. О. подав апеляційну скаргу, в якій просить оскаржувану постанову скасувати та закрити провадження в справі на підставі п. 1 ч. 1 ст. 247 КУпАП у звʼязку із відсутністю діях ОСОБА_1 події і складу адміністративного правопорушення, передбаченого ч. 2 ст. 204-1 Кодексу України про адміністративні правопорушення.
В обґрунтування апеляційних вимог покликається на те, що він з оскаржуваною постановою не погоджується, вважає її незаконною, необґрунтованою, та такою що підлягає скасуванню, а провадження закриттю, виходячи із наступного.
Зазначає, що у звʼязку з відсутністю в матеріалах справи належних доказів про вчинення ОСОБА_1 інкримінованого йому адміністративного правопорушення, провадження у справі підлягає закриттю в порядку п. 1 частини 1 ст. 247 КУпАП, у звʼязку з відсутністю події і складу адміністративного правопорушення.
В судове засідання апеляційного суду особа, яка притягається до адміністративної відповідальності ОСОБА_1 та його представник адвокат Качмар І. В. не прибули. Адвокат Качмар І. В. подав клопотання про розгляд справи без участі, в якому зазначив, що вимоги апеляційної скарги підтримує в повному обсязі.
Дослідивши матеріали справи та мотиви апеляційної скарги, апеляційний суд приходить до наступних висновків.
Згідно ст. 7 КУпАП ніхто не може бути підданий заходу впливу у звʼязку з адміністративним правопорушенням інакше як на підставах і в порядку, встановлених законом. Провадження в справах про адміністративні правопорушення здійснюються на основі суворого додержання законності. За змістом вказаної норми закону, провадження в справах про адміністративні правопорушення повинно здійснюватися на основі суворого дотримання законності.
Відповідно до вимог ст. 245, 280 КУпАП, завданням провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом, забезпечення виконання винесеної постанови. Орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, чи підлягає вона адміністративній відповідальності, а також зʼясувати інші обставини, що мають значення для правильного вирішення справи.
Доказами у справі про адміністративне правопорушення є будь-які фактичні дані, на підставі яких у визначеному законом порядку встановлюється наявність чи відсутність адміністративного правопорушення, винуватість особи та інших обставин справи, що мають значення для її правильного вирішення. Ці фактичні дані встановлюються протоколом про адміністративне правопорушення, поясненнями особи, яка притягається до адміністративної відповідальності, потерпілих, свідків, речовими доказами, а також іншими документами, як наголошується в ст. 251 КУпАП.
Суд, відповідно до приписів ст. 252 КУпАП оцінює докази за своїм внутрішнім переконанням, що ґрунтується на всебічному, повному і обʼєктивному дослідженні всіх обставин справи у їх сукупності, керуючись законом.
Апеляційний суд вважає, що вищевказані вимоги закону при розгляді матеріалів за протоколом про адміністративне правопорушення судом першої інстанції дотримані і висновок суду про визнання ОСОБА_1 винним у вчиненні адміністративного правопорушення, передбаченого ч. 2 ст. 204-1 КУпАП, за спробу незаконного перетину державного кордону України, вчиненого групою осіб, всупереч доводів апеляційної скарги, є правильним, а зміст постанови відповідає вимогам, передбаченими ст. 283 КУпАП, оскільки в ній, всупереч доводів апеляційної скарги, наведені докази, на яких ґрунтується висновок про вчинення ОСОБА_1 цього адміністративного правопорушення.
Апеляційний суд не бере до уваги доводи апеляційної скарги про незаконність постанови судді, оскільки викладений у судовому рішенні висновок про наявність в діях ОСОБА_1 складу правопорушення підтверджується сукупністю доказів, а саме: протоколом про адміністративне правопорушення ЗхРУ № 240931, протоколом про адміністративне затримання від 07.07.2024 року, протоколом особистого огляду, огляду речей та вилучення речей і документів від 07.07.2024 року, протоколом реадмісії / допуску від 07.07.2024 року, письмовими поясненнями ОСОБА_1.
Таким чином, докази покладені судом в обґрунтування винуватості ОСОБА_1, який притягується до адміністративної відповідальності ч. 2 ст. 204-1 КУпАП, визнаються належними, допустимими і достовірними, оскільки отримані з передбачених законом джерел, у передбачений законом спосіб, зафіксовані у належній процесуальній формі, узгоджуються між собою як в цілому, так і в деталях, та доповнюють один одного, та є такими, що не викликають сумніву.
Суддею першої інстанції досліджені та перевірені доказами обставини, які поза розумним сумнівом свідчать про беззастережну винуватість ОСОБА_1 у вчиненні адміністративного правопорушення, що ставилось йому за провину.
Що стосується інших посилань в апеляційній скарзі, то вони мають формальний характер, у звʼязку з чим суд апеляційної інстанції доходить висновку, що немає необхідності наводити спростування на кожен аргумент апелянта, викладений ним у поданій апеляційній скарзі.
При цьому, суд керується висновком Європейського суду з прав людини, зробленим ним у справі «Серявін та інші проти України» від 10.02.2010, де в п. 58 Суд вказав, що хоча пункт 1 статті Конвенції (Конвенції про захист прав людини і основоположних свобод) зобовʼязує суди обґрунтувати свої рішення, однак його не можна тлумачити як такий, що вимагає детальної відповіді на кожен аргумент.
З огляду на наведене вище, апеляційний суд вважає, що судом першої інстанції, ОСОБА_1 обґрунтовано визнаний винуватим у вчиненні передбаченого ч. 2 ст. 204-1 КУпАП адміністративного правопорушення, а адміністративне стягнення, яке накладено на нього у межах санкції ч. 2 ст. 204-1 КУпАП, відповідає як характеру та ступеню адміністративного правопорушення, так і особі правопорушника, а також передбаченій ст. 23 КУпАП меті адміністративного стягнення, і в свою чергу є необхідним і достатнім для виправлення і виховання ОСОБА_1 у дусі точного та неухильного додержання законів та запобігання новим правопорушенням.
Неправильного застосування норм матеріального права або порушень норм процесуального права, які б були підставою для зміни чи скасування постанови судді, при апеляційному перегляді не встановлено.
На які-небудь інші доводи, які би давали підстави для скасування чи зміни судового рішення в апеляційній скарзі адвоката Качмар І. В. в інтересах ОСОБА_1 не вказується й під час перевірки справи в апеляційному суді такі не виявлені.
Тому, на переконання апеляційного суду, оскаржувана постанова, як законна та обґрунтована, підлягає залишенню без зміни, а подана адвокатом Качмар І. В. в інтересах ОСОБА_1 апеляційна скарга без задоволення.
Керуючись ст. 294 КУпАП, суд, -
ПОСТАНОВИВ:
апеляційну скаргу захисника особи, яка притягується до адміністративної відповідальності ОСОБА_1 адвоката Качмар Івана Остаповича - залишити без задоволення.
Постанову Жовківського районного суду Львівської області від 09 липня 2024 року залишити без змін.
Постанова є остаточною і оскарженню не підлягає.
Суддя Маліновська-Микич О. В.
=== ENTITIES ===
1:10    CASE_NUMBER        444/2910/24
5:1     HEARING_DATE       20 вересня 2024
7:240   RESOLUTION         штрафу
9:160   BORDER_CNTRY       Республіку Польща
9:275   ARR_GROMADA        Рава-Руської
9:323   ARR_RAYON          Львівського
9:342   BIRTH_OBLAST       Львівської
9:439   ARR_DATE           07.07.2024
9:500   GUARD              прикордонною вартою Республіки Польща
20:283  PROTOCOL           ЗхРУ № 240931
20:344  DET_DATE           07.07.2024
20:492  READM_DATE         07.07.2024
32:11   COURT_RAYON        Жовківського

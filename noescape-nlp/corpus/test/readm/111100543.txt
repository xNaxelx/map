Справа № 455/786/23
Провадження № 3/455/476/2023
ПОСТАНОВА
Іменем України
25 травня 2023 року м. Старий Самбір
СТАРОСАМБІРСЬКИЙ РАЙОННИЙ СУД ЛЬВІВСЬКОЇ ОБЛАСТІ
у складі судді Титова А. О.,
за участю:
Особи, яка притягається до адміністративної відповідальності ОСОБА_1,
розглянувши у відкритому судовому засіданні справу про притягнення до адміністративної відповідальності
ОСОБА_1, ІНФОРМАЦІЯ_1, адреса проживання / перебування: АДРЕСА_1, ІПН НОМЕР_1, не працюючий, не інвалід, з професійно технічною освітою, (далі за текстом Особа, яка притягається до адміністративної відповідальності),
за вчинення адміністративного правопорушення, передбаченого частиною 2 статті 204-1 Кодексу України про адміністративні правопорушення (далі за текстом - КУпАП),
ВСТАНОВИВ:
1. Зміст протоколу про адміністративне правопорушення
У протоколі про адміністративне правопорушення серії ЗхРУ № 286575 від 19.04.2023 року, зазначено, що Особа, яка притягається до адміністративної відповідальності вчинила адміністративне правопорушення, передбачене частиною 2 статі 204-1 КУпАП за наступних обставин:
19.04.2023 року о 09:55 годині вчинив незаконний перетин державного кордону з України в Республіку Польща поза пунктами пропуску через державний кордон України, на напрямку 401 прикордонного знаку, що на території Хирівської міської ради Самбірського району Львівської області, внаслідок чого цього ж дня, був затриманий посадовими особами Прикордонної Варти Республіки Польща о 16:00 годині, на підставі статті 3.5 Угоди між Україною та Європейським Співтовариством «Про реадмісію осіб» було передано на територію України представникам відділу прикордонної служби «Смільниці» (тип Б) в пункті пропуску через державний кордон «Смільниця-Кросценко».
2. Позиція особи, що притягається до адміністративної відповідальності
ОСОБА_1 в судовому засіданні вину у вчинені правопорушення визнав та пояснив, що з лютого поточного року у нього, у звʼязку із скрутним фінансовим становищем зʼявився намір незаконного перетину кордону з метою пошуку роботи в Республіці Польща. У березні 2023 він вже намагався перетнути державний кордон України поза пунктами пропуску, однак був затриманий представниками прикордонної служби. У квітні 2023 року він знову вирішив спробувати незаконно перетнути державний кордон України і 18.04.2023 року на автобусі приїхав до м. Старий Самбір, звідки пішки пішов у бік державного кордону, минаючи населені пункти та просуваючись лісовою місцевістю, однак 19.04.2023 року він був затриманий представниками прикордонної служби Республіки Польща та переданий представникам прикордонної служби України. Просив суд суворо її не карати.
3. Законодавство України, що підлягає застосуванню
3.1. Кодекс України про адміністративні правопорушення
Завданням Кодексу України про адміністративні правопорушення є охорона прав і свобод громадян, власності, конституційного ладу України, прав і законних інтересів підприємств, установ і організацій, встановленого правопорядку, зміцнення законності, запобігання правопорушенням, виховання громадян у дусі точного і неухильного додержання Конституції і законів України, поваги до прав, честі і гідності інших громадян, до правил співжиття, сумлінного виконання своїх обовʼязків, відповідальності перед суспільством (стаття 1 КУпАП).
Ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом. Провадження в справах про адміністративні правопорушення здійснюється на основі суворого додержання законності (частини 1 та 2 статті 7 КУпАП).
Завданнями провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом, забезпечення виконання винесеної постанови, а також виявлення причин та умов, що сприяють вчиненню адміністративних правопорушень, запобігання правопорушенням, виховання громадян у дусі додержання законів, зміцнення законності (стаття 245 КУпАП).
Суд оцінює докази за своїм внутрішнім переконанням, що ґрунтується на всебічному, повному і обʼєктивному дослідженні всіх обставин справи в їх сукупності, керуючись законом і правосвідомістю (стаття 252 КУпАП).
Передбачена частиною 1 статі 204-1 КУпАП відповідальність настає за пперетинання державного кордону України будь-яким способом поза пунктами пропуску через державний кордон України.
Передбачена частиною 2 статті 204-1 КУпАП відповідальність настає, за вчинення дій, передбачений частиною 1 названої статті, вчинені особою, яку протягом року було піддано адміністративному стягненню за одне з порушень, передбачених частиною першою цієї статті.
3.2. Законодавство у сфері порядку перетину державного кордону
Перетинання державного кордону України здійснюється на шляхах сполучення через державний кордон з додержанням встановленого порядку. Порушенням державного кордону України є, зокрема, перетинання його будь-якими технічними або іншими засобами без відповідного на те дозволу чи з порушенням встановленого порядку (частини 1 та 8 статті 9 Закону України «Про державний кордон України»).
Перетинання громадянами України державного кордону України здійснюється в пунктах пропуску через державний кордон України після предʼявлення, зокрема, паспорту громадянина України для виїзду за кордон (стаття 3 Закону України «Про порядок виїзду і вʼїзду в Україну громадян України»).
3.3. Правила перетинання державного кордону України громадянами України
Правила перетинання державного кордону України громадянами України, затверджені Постановою Кабінету міністрів України від 27 січня 1995 року № 57 (далі за текстом - Правила).
Перетинання громадянами України державного кордону України здійснюється, серед іншого, в пунктах пропуску через державний кордон, за одним із таких документів, що дають право на виїзд з України і вʼїзд в Україну, в тому числі за паспортом громадянина України для виїзду за кордон (пункт 2 Правил).
Пропуск громадян через державний кордон здійснюється уповноваженими службовими особами підрозділу охорони державного кордону (пункт 10 Правил).
4. Обставини, які визнаються судом встановленими
Перевіркою матеріалів справи встановлено, що інспектором Державної прикордонної служби у повній мірі дотримані вимоги чинного законодавства при складанні протоколу про адміністративне правопорушення, фіксації обставин правопорушення.
В ході судового розгляду судом встановлено, що Особа, яка притягається до адміністративної відповідальності, будучи особою, яка протягом року вже притягалась до адміністративної відповідальності за вчинення правопорушення, передбаченого частиною 1 статті 204-1 КУпАП, за обставин, викладених у протоколі про адміністративне правопорушення дійсно вчинила перетинання державного кордону України поза пунктами пропуску через державний кордон України, тобто вчинила адміністративне правопорушення, відповідальність за яке, передбачена частиною 2 статті 204-1 КУпАП.
Вищевикладені обставини встановлені судом на підставі наявних в матеріалах справи доказах, зокрема:
1) протоколу про адміністративне правопорушення, зміст якого викладено вище;
2) протоколу про адміністративне затримання від 19.04.2023;
3) пояснень Особи, що притягається до адміністративної відповідальності, наданих в судовому засіданні;
4) довідки про затримання громадянина, в якій викладені обставини що передували затриманню Особи, що притягається до адміністративної відповідальності, пояснення останньої щодо правопорушення та комплекс заходів, вжитих представниками прикордонної служби;
5) протоколом реадмісії від 19.04.2023 року;
6) іінших матеріалів справи.
Обставини, що помʼякшують або обтяжують відповідальність та підстави для передачі матеріалів про адміністративне правопорушення на розгляд громадської організації, трудового колективу відсутні. Правопорушенням майнової шкоди не заподіяно.
5. Висновки суду
За викладеного судом встановлено, що в діях ОСОБА_1 вбачається склад адміністративного правопорушення, передбаченого частиною 2 статті 204-1 КУпАП, у звʼязку з чим, з метою виховання, а також запобігання вчиненню нових правопорушень, останньому слід призначити стягнення в межах санкції названої статі КУпАП у виді штрафу.
На підставі статті 40-1 КУпАП, з особи, яка притягається до адміністративної відповідальності, на користь держави підлягає стягненню судовий збір.
Керуючись статтею 283 КУпАП, суд, -
ПОСТАНОВИВ:
ОСОБА_1, ІНФОРМАЦІЯ_1, визнати винним у вчинені адміністративного правопорушення, передбаченого частиною 2 статті 204-1 КУпАП та накласти на нього адміністративне стягнення у виді штрафу у розмірі 500 неоподатковуваних мінімумів доходів громадян, що становить 8500,00 грн.
Стягнути з ОСОБА_1 судовий збір у розмірі 536,80 грн.
Постанова набирає законної сили після закінчення строку подання апеляційної скарги та може бути оскаржена протягом десяти днів до Львівського апеляційного суду через Старосамбірський районний суд Львівської області.
Суддя Титов А. О.
=== ENTITIES ===
1:10    CASE_NUMBER        455/786/23
5:1     HEARING_DATE       25 травня 2023
6:1     COURT_RAYON        СТАРОСАМБІРСЬКИЙ
6:31    COURT_OBLAST       ЛЬВІВСЬКОЇ
15:54   PROTOCOL           ЗхРУ № 286575
15:72   PROTO_DATE         19.04.2023
16:1    ARR_DATE           19.04.2023
16:19   ARR_TIME           09:55 годині
16:89   BORDER_CNTRY       Республіку Польща
16:174  ZNAK               401
16:215  ARR_GROMADA        Хирівської
16:239  ARR_RAYON          Самбірського
16:259  ARR_OBLAST         Львівської
16:341  GUARD              Прикордонної Варти Республіки Польща
16:380  ARR_TIME           16:00 годині
16:567  VPS                Смільниці
16:586  READM_PLACE        в пункті пропуску через державний кордон
18:708  GUARD              прикордонної служби Республіки Польща
29:173  PASSPORT           України
32:252  PASSPORT           України
39:49   DET_DATE           19.04.2023
42:29   PROTO_DATE         19.04.2023
50:181  RESOLUTION         штрафу
50:261  FINE               8500,00

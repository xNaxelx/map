Справа № 455/1547/24
Провадження № 3/455/1084/2024
ПОСТАНОВА
11 вересня 2024 року м. Старий Самбір
Суддя Старосамбірського районного суду Львівської області Клімченко М. І., розглянувши матеріали справи, що надійшли від ІНФОРМАЦІЯ_1 про притягнення до адміністративної відповідальності
ОСОБА_1, ІНФОРМАЦІЯ_2, РНОКПП: НОМЕР_1, уродженця м. Харків Харківської області, громадянина України, жителя АДРЕСА_1, не працюючого, який раніше до адміністративної відповідальності не притягався,
за частиною 2 статті 204-1 Кодексу України про адміністративні правопорушення (надалі КУпАП),
ВСТАНОВИВ:
В провадженні Старосамбірського районного суду Львівської області перебуває справа про притягнення ОСОБА_1 до адміністративної відповідальності, передбаченої частиною 2 статті 204-1 КУпАП.
Згідно протоколу про адміністративне правопорушення серії ЗхРУ № 154329 від 24.06.2024 вбачається, що 23.06.2024 о 12:20 год. ОСОБА_1 спільно з гр. України ОСОБА_2, ІНФОРМАЦІЯ_3, гр. України ОСОБА_3, ІНФОРМАЦІЯ_4, вчинив незаконне перетинання державного кордону з України в Республіку Польща поза пунктом пропуску через державний кордон України, на напрямку 390 прикордонного знаку, на ділянці відповідальності відділу прикордонної служби «ІНФОРМАЦІЯ_5» (тип Б) територія Старосамбірської обʼєднаної територіальної громади Самбірського району Львівської області, внаслідок чого, 23.06.2024 був затриманий посадовими особами Прикордонної Варти Республіки Польща. 24.06.2024 об 11:35 год., на підставі статей 3, 5 Угоди між Україною та Європейським Співтовариством «Про реадмісію осіб», даного громадянина було передано на територію України представникам відділу прикордонної служби «ІНФОРМАЦІЯ_5» (тип Б) в пункті пропуску через державний кордон України «Смільниця-Кросценко». Таким чином, своїми діями ОСОБА_1 порушив вимоги статті 9 Закону України «Про державний кордон України», тобто, вчинив правопорушення, передбачене частиною 2 статті 204-1 КУпАП.
В судове засідання особа, що притягується до адміністративної відповідальності, ОСОБА_1 не зʼявився, про розгляд справи повідомлявся у встановленому законом порядку. 15.07.2024 ОСОБА_1 надав до суду заяву, в якій просив суд розʼяснити яким чином йому можна офіційно відмовитись від прибуття до суду з поважних причин. На вказану заяву 17.07.2024 судом спрямовано відповідь з розʼясненням прав особи, що притягується до адміністративної відповідальності та відкладено судове засідання. Разом з тим, 28.08.2024 ОСОБА_1 направив до суду клопотання про зупинення провадження у справі, в якому посилаючись на те, що 25.06.2024 він був мобілізований та наразі проходить військову службу у Національній гвардії України на території Львівської області, відсутністю обʼєктивної можливості прибути, навіть будучи повідомленим завчасно, для розгляду справи по суті до Старосамбірського районного суду Львівської області або прийняти участь у розгляді справи через відеоконференцію, просив суд надати для ознайомлення матеріали справи про адміністративне правопорушення та зупинити провадження у справі у звʼязку із проходженням ним, ОСОБА_1, військової служби у військовій частині НГУ. До клопотання заявником долучено копію військового квитка.
Дослідивши матеріали справи, всебічно і повно зʼясувавши всі фактичні обставини справи, суд приходить до наступних висновків.
Відповідно до положень частини 1 статті 268 КУпАП особа, яка притягається до адміністративної відповідальності має право: знайомитися з матеріалами справи, давати пояснення, подавати докази, заявляти клопотання; при розгляді справи користуватися юридичною допомогою адвоката, іншого фахівця у галузі права, який за законом має право на надання правової допомоги особисто чи за дорученням юридичної особи, виступати рідною мовою і користуватися послугами перекладача, якщо не володіє мовою, якою ведеться провадження; оскаржити постанову по справі. Справа про адміністративне правопорушення розглядається в присутності особи, яка притягається до адміністративної відповідальності. Під час відсутності цієї особи справу може бути розглянуто лише у випадках, коли є дані про своєчасне її сповіщення про місце і час розгляду справи і якщо від неї не надійшло клопотання про відкладення розгляду справи.
Частиною 2 статті 268 КУпАП передбачено, що при розгляді справ про адміністративні правопорушення, передбачені частиною першою статті 44, статтями 51, 146, 160, 172-4 - 172-9, 173, частиною третьою статті 178, статтями 185, 185-1, статтями 185-7, 187 цього Кодексу, присутність особи, яка притягається до адміністративної відповідальності, є обовʼязковою. У разі ухилення від явки на виклик органу внутрішніх справ або судді районного, районного у місті, міського чи міськрайонного суду цю особу може бути органом внутрішніх справ (Національною поліцією) піддано приводу.
Згідно частини 4 статті 277 КУпАП строк розгляду адміністративних справ про адміністративні правопорушення, повʼязані з корупцією, зупиняється судом у разі якщо особа, щодо якої складено протокол про таке правопорушення, умисно ухиляється від явки до суду або з поважних причин не може туди зʼявитися (хвороба, перебування у відрядженні чи на лікуванні, у відпустці тощо).
Таким чином, з правового аналізу викладених положень КУпАП вбачається, що зупинення провадження у справі про адміністративні правопорушення можливе лише у справах про адміністративні правопорушення, повʼязані з корупцією.
Так як адміністративне правопорушення, передбачене частиною 2 статті 204-1 КУпАП не входить до переліку правопорушень, повʼязаних із корупцією, процесуальна можливість зупинення провадження у справі про притягнення до адміністративної відповідальності за вчинення адміністративного правопорушення, передбаченого частиною 2 статті 204-1 КУпАП - відсутня.
За таких обставин, суд приходить до висновку, що клопотання особи, яка притягається до адміністративної відповідальності, про зупинення провадження у справі, задоволенню не підлягає.
Разом з тим, оскільки доданою до клопотання про зупинення провадження у справі копією військового квитка підтверджується перебування особи, що притягається до адміністративної відповідальності, ОСОБА_1 на службі у Збройних Силах України - з метою не порушення права на захист, відмовляючи у задоволенні клопотання про зупинення провадження у справі, суд дійшов висновку про необхідність задовольнити клопотання про ознайомлення з матеріалами справи, спрямувати ОСОБА_1 копії матеріалів справи про адміністративне правопорушення та надати час для ознайомлення з ними. У звʼязку з чим розгляд вказаної справи необхідно відкласти для надання можливості особі, яка притягається що адміністративної відповідальності, реалізувати її процесуальні права щодо надання пояснень у зручний для такої особи спосіб, зокрема, шляхом подання письмових пояснень щодо обставин справи та направлення їх засобами поштового звʼязку, засобами електронної пошти або участі в судовому засіданні у режимі відеоконференції.
З урахуванням викладеного, суд,
ПОСТАНОВИВ:
Клопотання ОСОБА_1 про зупинення провадження у справі залишити без задоволення.
Розгляд справи відкласти на 09:30 годину 23.09.2024, спрямувати ОСОБА_1 копії матеріалів справи про адміністративне правопорушення для ознайомлення.
Судове засідання відбудеться в приміщенні Старосамбірського районного суду Львівської області за адресою: вулиця Шевченка Бічна, 1, Старий Самбір, Львівська область, 82000. Електронна адреса суду - inbox @ ssb. lv. court. gov. ua
Постанова оскарженню не підлягає.
Суддя М. І. Клімченко
=== ENTITIES ===
1:10    CASE_NUMBER        455/1547/24
4:1     HEARING_DATE       11 вересня 2024
5:7     COURT_RAYON        Старосамбірського
5:40    COURT_OBLAST       Львівської
6:54    BIRTH_SETTL        Харків
6:61    BIRTH_OBLAST       Харківської
6:94    CITIZEN            України
9:15    COURT_RAYON        Старосамбірського
9:48    COURT_OBLAST       Львівської
10:59   PROTOCOL           ЗхРУ № 154329
10:77   PROTO_DATE         24.06.2024
10:103  ARR_DATE           23.06.2024
10:149  CITIZEN            України
10:184  CITIZEN            України
10:275  BORDER_CNTRY       Республіку Польща
10:359  ZNAK               390
10:441  VPS                ІНФОРМАЦІЯ_5
10:473  ARR_GROMADA        Старосамбірської
10:524  ARR_RAYON          Самбірського
10:544  ARR_OBLAST         Львівської
10:580  ARR_DATE           23.06.2024
10:625  GUARD              Прикордонної Варти Республіки Польща
10:663  READM_DATE         24.06.2024
10:883  VPS                ІНФОРМАЦІЯ_5
10:905  READM_PLACE        в пункті пропуску через державний кордон

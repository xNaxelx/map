Справа № 156/492/24
Провадження № 3/156/373/24
ПОСТАНОВА
ІМЕНЕМ УКРАЇНИ
23 квітня 2024 року Суддя Іваничівського районного суду Волинської області Бєлоусов А. Є., за участі особи, яка притягується до адміністративної відповідальності ОСОБА_1,
розглянувши у відкритому судовому засіданні матеріали, які надійшли з Відділу прикордонної служби «ІНФОРМАЦІЯ_1» ІНФОРМАЦІЯ_2, про притягнення до адміністративної відповідальності за ч. 2 ст. 204-1 Кодексу України про адміністративні правопорушення (КУпАП):
ОСОБА_1, ІНФОРМАЦІЯ_3, який є громадянином України, не є працевлаштованим, зареєстроване та фактичне місце проживання за адресою: АДРЕСА_1, раніше не притягувався до адміністративної відповідальності, РНОКПП НОМЕР_1, паспорт громадянина України № НОМЕР_2, виданий 28.10.2016 органом ДМС України № 0711
(справу розглянуто в присутності особи, яка притягується до адміністративної відповідальності, розʼяснено зміст ст. 63 Конституції України, ст. 268 КУпАП, будь-які клопотання та заяви від особи, яка притягується до адміністративної відповідальності, не надходили),
ВСТАНОВИВ:
Згідно з матеріалами, які надійшли до суду з Відділу прикордонної служби «ІНФОРМАЦІЯ_1» ІНФОРМАЦІЯ_2, ОСОБА_1 вчинив адміністративне правопорушення за таких обставин.
15.04.2024 близько 18 год. 00 хв. в міжнародному пункті пропуску «Зосин» в рамках прискореної реадмісії в ході прикордонно-представницької зустрічі польською стороною передано ОСОБА_1, який 13.04.2024 близько 21 год. 40 хв. на території Поромівської ОТГ, Володимирського району, Волинської області на ділянці відповідальності відділу прикордонної служби «ІНФОРМАЦІЯ_1» в районі прикордонного знаку № 853 у складі групи осіб здійснив незаконний перетин державного кордону з території України на територію Республіки Польща поза встановленими пунктами пропуску в брід по річці Західний Буг, чим порушив вимоги ст. ст. 9, 12 Закону України «Про державний кордон України», таке діяння кваліфіковане за ч. 2 ст. 204-1 КУпАП.
Під час судового розгляду справи ОСОБА_1 визнав свою вину у скоєнні правопорушення, щиро розкаявся, просив суворо його не карати, підтвердив обставини, викладені у протоколі.
Суддя, вислухавши пояснення особи, яка притягається до адміністратвиної відповідальності дослідивши матеріали справи про адміністративне правопорушення, дійшов таких висновків.
Відповідно до ст. 7 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом. Провадження в справах про адміністративні правопорушення здійснюється на основі суворого додержання законності. Застосування уповноваженими на те органами і посадовими особами заходів адміністративного впливу провадиться в межах їх компетенції, у точній відповідності з законом.
За змістом ст. 9 КУпАП єдиною підставою притягнення особи до адміністративної відповідальності є наявність у її діях (бездіяльності) складу адміністративного правопорушення, яким визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Згідно зі ст. 9 Закону України «Про державний кордон України» перетинання державного кордону України здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Особи, винні в порушенні або спробі порушення режиму державного кордону України, прикордонного режиму або режиму в пунктах пропуску через державний кордон України, у незаконному переміщенні або спробі незаконного переміщення через державний кордон України вантажів, матеріалів, документів та інших предметів, а також в інших порушеннях законодавства про державний кордон України, несуть кримінальну, адміністративну або іншу відповідальність згідно з законодавством України (ст. 35 Закону України «Про державний кордон України»).
За диспозицією ч. 2 ст. 204-1 КУпАП передбачена адміністративна відповідальність за дії, передбачені ч. 1 ст. 204-1 КУпАП, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті.
Факт адміністративного правопорушення, передбаченого ч. 2 ст. 204-1 КУпАП, підтверджуються протоколом про адміністративне правопорушення ЗхРУ № 238377 від 16.04.2024; протоколом про адміністративне затримання; протоколом особистого огляду, огляду речей та вилучення речей і документів; письмовими поясненнями особи, яка притягається до адміністративної відповідальності; протоколом прикордонно-представницької зустрічі на рівні Прикордонного Уповноваженого України по Волинській області ділянці та помічника Прикордонного Уповноваженого Республіки Польщі по Надбужанській ділянці; протоколом реадмісії / допуску; фототаблицями доданими до протоколу; письмовими поясненнями ОСОБА_2.
Відтак, у діянні ОСОБА_1 вбачаються ознаки адміністративного правопорушення, передбаченого ч. 2 ст. 204-1 КУпАП, оскільки він мав умисел на перетинання державного кордону України поза встановленим пунктом пропуску, в складі групи осіб. ОСОБА_1 має нести відповідальність за спробу перетинання державного кордону України поза пунктами пропуску через державний кордон України.
Згідно з положеннями ст. 23 КУпАП, адміністративні стягнення є мірою відповідальності і застосовуються з метою виховання особи, яка вчинила адміністративне правопорушення, в дусі додержання законів України, поваги до правил співжиття, а також запобіганню вчинення нових правопорушень, як самим правопорушником, так і іншими особами.
На виконання вимог ст. 33 КУпАП при накладенні адміністративного стягнення судом (суддею) враховується характер вчиненого правопорушення, особу правопорушника, ступінь його вини, майновий стан, обставини, що помʼякшують і обтяжують відповідальність.
З огляду на те, що ОСОБА_1 свою вину у скоєному визнав, щиро покаявся, обставини, які б обтяжували відповідальність ОСОБА_1, не вбачаються, суддя вважає за необхідне застосувати до цієї особи адміністративне стягнення в межах санкції ч. 2 ст. 204-1 КУпАП у виді штрафу в розмірі 500 (пʼятсот) неоподатковуваних мінімумів доходів громадян, що становить 8500 (вісім тисяч пʼятсот) гривень 00 копійок.
Також відповідно до ст. 40-1 КУпАП, ч. 5 ст. 4 Закону України «Про судовий збір» у разі ухвалення судом постанови про накладення адміністративного стягнення з правопорушника стягується в дохід держави судовий збір в розмірі 0, 2 прожиткового мінімуму для працездатних осіб, що становить 605 (шістсот пʼять) гривень 60 копійок.
Враховуючи викладене, керуючись ч. 2 ст. 204-1, ст. 283, 284, 285 КУпАП, суддя
ПОСТАНОВИВ:
ОСОБА_1 визнати винним у скоєнні адміністративного правопорушення, передбаченого ч. 2 ст. 204-1 КУпАП, та застосувати відносно нього адміністративне стягнення у виді штрафу в розмірі в розмірі 500 (пʼятсот) неоподатковуваних мінімумів доходів громадян, що становить 8500 (вісім тисяч пʼятсот) гривень 00 копійок.
Реквізити для сплати штрафу (отримувач коштів: ГУК у Волинські області /с Поромів/ 21081100, Код отримувача (код за ЄДРПОУ) 38009371, Банк отримувача Казначейство України (ЕАП), Рахунок отримувача UA548999980313050106000003468)
Встановити ОСОБА_1 строк для добровільної сплати визначеної суми штрафу 15 днів з дня вручення йому цієї постанови.
У разі несплати штрафу правопорушником у встановлений строк стягнути в порядку примусового виконання цієї постанови з ОСОБА_1 в дохід держави подвійний розмір штрафу, визначеного в постанові, тобто 17000 (сімнадцять тисяч) гривень 00 копійок.
Стягнути з ОСОБА_1 на користь держави (отримувач коштів: ГУК у м. Києві /м. Київ/ 22030106; код за ЄДРПОУ: 37993783; банк отримувача: Казначейство України (ЕАП); код банку отримувача (МФО): 899998; рахунок отримувача: UА 908999980313111256000026001; код класифікації доходів бюджету: 22030106) судовий збір в розмірі 605 (шістсот пʼять) гривень 60 копійок.
Постанова може бути оскаржена особою, яка притягувалась до адміністративної відповідальності, до Волинського апеляційного суду через Іваничівський районний суд Волинської області протягом десяти днів з дня її ухвалення.
Постанова набирає законної сили після спливу встановленого строку на її апеляційне оскарження, якщо апеляційну скаргу не було подано. У разі подання апеляційної скарги постанова, якщо її не скасовано, набирає законної сили після перегляду справи апеляційним судом.
Суддя А. Є. Бєлоусов
=== ENTITIES ===
1:10    CASE_NUMBER        156/492/24
5:1     HEARING_DATE       23 квітня 2024
5:27    COURT_RAYON        Іваничівського
5:57    COURT_OBLAST       Волинської
6:100   VPS                ІНФОРМАЦІЯ_1
7:44    CITIZEN            України
7:238   PASSPORT           України
10:75   VPS                ІНФОРМАЦІЯ_1
11:1    ARR_DATE           15.04.2024
11:35   ARR_PLACE          в міжнародному пункті пропуску «Зосин»
11:191  ARR_DATE           13.04.2024
11:238  ARR_GROMADA        Поромівської
11:256  ARR_RAYON          Володимирського
11:280  ARR_OBLAST         Волинської
11:356  VPS                ІНФОРМАЦІЯ_1
11:401  ZNAK               853
11:505  BORDER_CNTRY       Республіки Польща
19:138  PROTOCOL           ЗхРУ № 238377
19:156  PROTO_DATE         16.04.2024
23:263  RESOLUTION         штрафу
23:353  FINE               8500
27:167  RESOLUTION         штрафу
27:267  FINE               8500

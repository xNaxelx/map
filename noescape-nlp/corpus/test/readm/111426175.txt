Справа № 455/1062/23
Провадження № 3/455/640/2023
ПОСТАНОВА
Іменем України
08 червня 2023 року м. Старий Самбір
СТАРОСАМБІРСЬКИЙ РАЙОННИЙ СУД ЛЬВІВСЬКОЇ ОБЛАСТІ
у складі судді Титова А. О.,
розглянувши у відкритому судовому засіданні справу про притягнення до адміністративної відповідальності
ОСОБА_1, ІНФОРМАЦІЯ_1, адреса проживання / перебування: АДРЕСА_1, паспорт громадянина України серія НОМЕР_1 виданий 22.12.2000 року Ленінським РВ ХМУ УМВС України в Харківській області, (далі за текстом Особа, яка притягається до адміністративної відповідальності),
за ч. 1 ст. 204-1 Кодексу України про адміністративні правопорушення (далі за текстом - КУпАП),
ВСТАНОВИВ:
1. Зміст протоколу про адміністративне правопорушення
У протоколі про адміністративне правопорушення серії ЗхРУ № 283270 від 18.05.2023 року, зазначено, що Особа, яка притягається до адміністративної відповідальності вчинила адміністративне правопорушення, передбачене частиною 1 статі 204-1 КУпАП за наступних обставин:
17.05.2023 року ОСОБА_1 вчинив незаконний перетин державного кордону з України в Республіку Польща поза пунктами пропуску через державний кордон України, на напрямку 440 прикордонного знаку, що на території Добромильської міської ради Самбірського району Львівської області, внаслідок чого цього ж дня, був затриманий посадовими особами Прикордонної Варти Республіки Польща. 18.05.2023 року о 11:15 годині, на підставі статті 3.5 Угоди між Україною та Європейським Співтовариством «Про реадмісію осіб» було передано на територію України представниками відділу прикордонної служби «Смільниці» (тип Б) в пункті пропуску через державний кордон «Смільниця-Кросценко».
2. Позиція особи, що притягається до адміністративної відповідальності
Особа, яка притягається до адміністративної відповідальності в судове засідання не зʼявилась, про дату, час та місце судового розгляду справи повідомлялась належним чином. 29.05.2023 року на електронну адресу суду направила заяву, в якій просить суд розгляд справи проводити у його відсутності.
В матеріалах справи мається письмова заява Особи, яка притягається до адміністративної відповідальності, в якій остання просить розгляд справи здійснювати за її відсутності, вину у вчинені правопорушення визнає.
За викладених обставин, з огляду на те, що Особа, яка притягається до адміністративної відповідальності належним чином повідомлена про дату, час та місце розгляду справи, однак своїм правом на участь в судовому засіданні не скористалась, суд розглядає справу за відсутності такої особи.
3. Законодавство України, що підлягає застосуванню
3.1. Кодекс України про адміністративні правопорушення
Завданням Кодексу України про адміністративні правопорушення є охорона прав і свобод громадян, власності, конституційного ладу України, прав і законних інтересів підприємств, установ і організацій, встановленого правопорядку, зміцнення законності, запобігання правопорушенням, виховання громадян у дусі точного і неухильного додержання Конституції і законів України, поваги до прав, честі і гідності інших громадян, до правил співжиття, сумлінного виконання своїх обовʼязків, відповідальності перед суспільством (стаття 1 КУпАП).
Ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом. Провадження в справах про адміністративні правопорушення здійснюється на основі суворого додержання законності (частини 1 та 2 статті 7 КУпАП).
Завданнями провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом, забезпечення виконання винесеної постанови, а також виявлення причин та умов, що сприяють вчиненню адміністративних правопорушень, запобігання правопорушенням, виховання громадян у дусі додержання законів, зміцнення законності (стаття 245 КУпАП).
Суд оцінює докази за своїм внутрішнім переконанням, що ґрунтується на всебічному, повному і обʼєктивному дослідженні всіх обставин справи в їх сукупності, керуючись законом і правосвідомістю (стаття 252 КУпАП).
Передбачена частиною 1 статті 204-1 КУпАП відповідальність настає, зокрема, за перетинання державного кордону України будь-яким способом поза пунктами пропуску через державний кордон України.
3.2. Законодавство у сфері порядку перетину державного кордону
Перетинання державного кордону України здійснюється на шляхах сполучення через державний кордон з додержанням встановленого порядку. Порушенням державного кордону України є, зокрема, перетинання його будь-якими технічними або іншими засобами без відповідного на те дозволу чи з порушенням встановленого порядку (частини 1 та 8 статті 9 Закону України «Про державний кордон України»).
Перетинання громадянами України державного кордону України здійснюється в пунктах пропуску через державний кордон України після предʼявлення, зокрема, паспорту громадянина України для виїзду за кордон (стаття 3 Закону України «Про порядок виїзду і вʼїзду в Україну громадян України»).
3.3. Правила перетинання державного кордону України громадянами України
Правила перетинання державного кордону України громадянами України, затверджені Постановою Кабінету міністрів України від 27 січня 1995 року № 57 (далі за текстом - Правила).
Перетинання громадянами України державного кордону України здійснюється, серед іншого, в пунктах пропуску через державний кордон, за одним із таких документів, що дають право на виїзд з України і вʼїзд в Україну, в тому числі за паспортом громадянина України для виїзду за кордон (пункт 2 Правил).
Пропуск громадян через державний кордон здійснюється уповноваженими службовими особами підрозділу охорони державного кордону (пункт 10 Правил).
4. Обставини, які визнаються судом встановленими
Перевіркою матеріалів справи встановлено, що інспектором Державної прикордонної служби у повній мірі дотримані вимоги чинного законодавства при складанні протоколу про адміністративне правопорушення, фіксації обставин правопорушення.
В ході судового розгляду судом встановлено, що Особа, яка притягається до адміністративної відповідальності за обставин, викладених у протоколі про адміністративне правопорушення дійсно вчинила адміністративне правопорушення, відповідальність за яке, передбачена частиною 1 статті 204-1 КУпАП, а саме - перетинання державного кордону України будь-яким способом поза пунктами пропуску через державний кордон України.
Вищевикладені обставини встановлені судом на підставі наявних в матеріалах справи доказах, зокрема:
1) протоколу про адміністративне правопорушення, зміст якого викладено вище;
2) протоколу про адміністративне затримання від 18.05.2023;
3) довідки про затримання громадянина, в якій викладені обставини що передували затриманню Особи, що притягається до адміністративної відповідальності, пояснення останньої щодо правопорушення та комплекс заходів, вжитих представниками прикордонної служби;
4) протоколу про реадмісію від 18.05.2023;
5) інших матеріалів справи.
Обставини, що помʼякшують або обтяжують відповідальність та підстави для передачі матеріалів про адміністративне правопорушення на розгляд громадської організації, трудового колективу відсутні. Правопорушенням майнової шкоди не заподіяно.
5. Висновки суду
За викладеного судом встановлено, що в діях ОСОБА_1 вбачається склад адміністративного правопорушення, передбаченого частиною 1 статті 204-1 КУпАП, у звʼязку з чим, з метою виховання, а також запобігання вчиненню нових правопорушень, останньому слід призначити стягнення в межах санкції названої статі КУпАП у виді штрафу.
На підставі статті 40-1 КУпАП, з особи, яка притягається до адміністративної відповідальності, на користь держави підлягає стягненню судовий збір.
Керуючись статтею 283 КУпАП, суд, -
ПОСТАНОВИВ:
ОСОБА_1, ІНФОРМАЦІЯ_1, визнати винним у вчинені адміністративного правопорушення, передбаченого частиною 1 статті 204-1 КУпАП та накласти на нього адміністративне стягнення у виді штрафу у розмірі 200 неоподатковуваних мінімумів доходів громадян, що становить 3400,00 грн.
Стягнути з ОСОБА_1 судовий збір у розмірі 536,80 грн.
Реквізити для сплати / стягнення штрафу:
Отримувач коштів: ГУК Львiв /Старосамбірська тг/ 21081100
ЄДРПОУ отримувача: 38008294
Номер рахунку: UA808999980313020106000013909
Банк отримувача: Казначейство України (ЕАП)
Код банку: 899998
Код класифікації
доходів бюджету: 21081100
Реквізити для сплати / стягнення судового збору:
Отримувач коштів: ГУК м. Києві /м. Київ/ 22030106
ЄДРПОУ отримувача: 37993783
Рахунок отримувача: UA908999980313111256000026001
доходів бюджету: 22030106
Постанова набирає законної сили після закінчення строку подання апеляційної скарги та може бути оскаржена протягом десяти днів до Львівського апеляційного суду через Старосамбірський районний суд Львівської області.
Суддя Титов А. О.
=== ENTITIES ===
1:10    CASE_NUMBER        455/1062/23
5:1     HEARING_DATE       08 червня 2023
6:1     COURT_RAYON        СТАРОСАМБІРСЬКИЙ
6:31    COURT_OBLAST       ЛЬВІВСЬКОЇ
9:87    PASSPORT           України
13:54   PROTOCOL           ЗхРУ № 283270
13:72   PROTO_DATE         18.05.2023
14:1    ARR_DATE           17.05.2023
14:82   BORDER_CNTRY       Республіку Польща
14:167  ZNAK               440
14:208  ARR_GROMADA        Добромильської
14:236  ARR_RAYON          Самбірського
14:256  ARR_OBLAST         Львівської
14:338  GUARD              Прикордонної Варти Республіки Польща
14:376  READM_DATE         18.05.2023
14:394  ARR_TIME           11:15 годині
14:582  VPS                Смільниці
14:601  READM_PLACE        в пункті пропуску через державний кордон
28:173  PASSPORT           України
31:252  PASSPORT           України
38:49   DET_DATE           18.05.2023
48:181  RESOLUTION         штрафу
48:261  FINE               3400,00

Справа № 156/490/24
Провадження № 3/156/371/24
ПОСТАНОВА
ІМЕНЕМ УКРАЇНИ
22 квітня 2024 року сел. Іваничі
Суддя Іваничівського районного суду Волинської області Федечко М. О., розглянувши у відкритому судовому засіданні матеріали, які надійшли з Відділу прикордонної служби «ІНФОРМАЦІЯ_1» ІНФОРМАЦІЯ_2, про притягнення до адміністративної відповідальності
ОСОБА_1, ІНФОРМАЦІЯ_3, паспорт громадянина України № НОМЕР_1 від 25.10.2022 року, уродженця м. Нововолинськ, жителя АДРЕСА_1, не працює,
за ч. 2 ст. 204-1 Кодексу України про адміністративні правопорушення (КУпАП)
учасники справи:
особа, що притягається до адміністративної відповідальності, ОСОБА_1, не зʼявився,
ВСТАНОВИВ:
І. Встановлені під час розгляду справи обставини
ОСОБА_1 13.04.2024 року близько 21:40 год. на території Поромівської ТГ, Володимирського району Волинської області, на ділянці відповідальності відділу прикордонної служби «ІНФОРМАЦІЯ_1», в районі прикордонного знаку № 853, у складі групи осіб здійснив незаконний перетин державного кордону з території України до Республіки Польща поза пунктом пропуску в брід по річці Західний Буг, чим порушив вимоги ст. ст. 9, 12 Закону України " Про державний кордон України ", тобто вчинив правопорушення, відповідальність за яке передбачено ч. 2 ст. 204-1 КУпАП.
ІІ. Пояснення учасників справи
Особа, що притягається до адміністративної відповідальності, ОСОБА_1 в судове засідання не зʼявився, про дату, час та місце розгляду справи повідомлявся в установленому законом порядку. У матеріалах справи присутня заява ОСОБА_1 в якій він просив розглядати справу без його участі у випадку його не прибуття до суду, зазначив, що з будь-яким рішенням суду, щодо вчинення ним даного адміністративного правопорушення, згідний.
Статтею 6 Конвенції про захист прав і основоположних свобод людини гарантовано кожній фізичній особі право на розгляд судом протягом розумного строку цивільної, кримінальної, адміністративної або господарської справи, а також справи про адміністративне правопорушення, у якій вона є стороною.
Розумним, зокрема, вважається строк, що є обʼєктивно необхідним для виконання процесуальних дій, прийняття процесуальних рішень та розгляду і вирішення справи з метою забезпечення своєчасного (без невиправних зволікань) судового захисту.
В поняття «розумний строк» розгляду справи, Європейський суд з прав людини включає: складність справи; поведінку заявника; поведінку органів державної влади; важливість справи для заявника.
Згідно рішення Європейського суду з прав людини у справі «Смірнов проти України» від 08.11.2005 слідує, що в силу вимог ч. 1 ст. 6 Конвенції про захист прав людини і основоположних свобод, обовʼязок швидкого здійснення правосуддя покладається, в першу чергу, на відповідні державні судові органи. Розумність тривалості судового провадження оцінюється в залежності від обставин справи та з огляду на складність справи, поведінки сторін, предмету спору. Нездатність суду ефективно протидіяти недобросовісно створюваним учасниками справи перепонам для руху справи, є порушенням ч. 1 ст. 6 даної Конвенції.
Рішеннями Європейського суду визначено, що сторона, яка задіяна в ході судового розгляду справи, зобовʼязана з розумним інтервалом часу сама цікавитися провадженням у її справі, добросовісно користуватися належними їй процесуальними правами та неухильно виконувати процесуальні обовʼязки.
Європейський суд з прав людини в рішенні від 07 липня 1989 року у справі «Юніон Аліментаріа Сандерс С. А. проти Іспанії» зазначив, що заявник зобовʼязаний демонструвати готовність брати участь на всіх етапах розгляду, що стосується безпосередньо його, утримуватися від використання прийомів, які повʼязані із зволіканням у розгляді справи, а також максимально використовувати всі засоби внутрішнього законодавства для прискорення процедури слухання.
Крім того, Європейський суд з прав людини в п. 41 рішення від 03.04.2008 у справі «Пономарьов проти України» зазначив, що сторони в розумні інтервали часу мають вживати заходів, щоб дізнатись про стан відомого їм судового провадження (див., mutatismutandis, рішення у справі «Олександр Шевченко проти України», заява N 8371/02, п. 27, рішення від 26.04.2007 та «Трух проти України», заява N 50966/99 від 14.10.2003).
Справи про адміністративні правопорушення, передбачені в тому числі ст. 204-1 КУпАП розглядаються протягом доби (ч. 2 ст. 277 КУпАП).
Разом з тим, згідно ч. 2 ст. 268 КУпАП присутність особи, яка притягається до адміністративної відповідальності за ст. 204-1 КУпАП не є обовʼязковою.
Беручи до уваги те, що особа, яка притягується до адміністративної відповідальності ОСОБА_1 достеменно знав про складання відносно нього адміністративного протоколу і що розгляд справи відбудеться в Іваничівському районному суді Волинської області, не вжив жодних заходів для явки до суду, однак подав заяву в якій просив проводити розгляд справи без його участі, у випадку його неявки до суду, не подав клопотань щодо надання доказів невинуватості чи будь-яких інших доказів, які б вказували чи мали місце події, зазначені в протоколі та обставини їх виникнення, суддя вважає, що є всі підстави для прийняття справедливого, законного та неупередженого рішення без участі такого.
ІІІ. Застосоване судом законодавство
Відповідно до ст. 7 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом. Провадження в справах про адміністративні правопорушення здійснюється на основі суворого додержання законності. Застосування уповноваженими на те органами і посадовими особами заходів адміністративного впливу провадиться в межах їх компетенції, у точній відповідності з законом.
За змістом ст. 9 КУпАП єдиною підставою притягнення особи до адміністративної відповідальності є наявність у її діях (бездіяльності) складу адміністративного правопорушення, яким визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Згідно з ч. ч. 1, 2 ст. 9 Закону України «Про державний кордон України» перетинання державного кордону України здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Відповідно до ст. 12 Закону України «Про державний кордон України» пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України. Пропуск транспортних засобів, вантажів через державний кордон України провадиться відповідно до законодавства України і міжнародних договорів України. Відповідно до міжнародних договорів України Кабінетом Міністрів України може бути встановлено спрощений порядок пропуску осіб, транспортних засобів, вантажів через державний кордон України. Пропуск осіб, які незаконно перетинають державний кордон України з наміром бути визнаними біженцями чи особами, які потребують додаткового або тимчасового захисту, і у яких відсутні документи, що посвідчують особу, або якщо такі документи є фальшивими, здійснюється без таких документів
Особи, винні в порушенні або спробі порушення режиму державного кордону України, прикордонного режиму або режиму в пунктах пропуску через державний кордон України, у незаконному переміщенні або спробі незаконного переміщення через державний кордон України вантажів, матеріалів, документів та інших предметів, а також в інших порушеннях законодавства про державний кордон України, несуть кримінальну, адміністративну або іншу відповідальність згідно з законодавством України (ст. 35 Закону України «Про державний кордон України»).
Норми ч. 2 ст. 204-1 КУпАП передбачають адміністративну відповідальність, зокрема, за спробу перетинання державного кордону України будь-яким способом поза пунктами пропуску через державний кордон України вчинені групою осіб.
Обʼєктом цього правопорушення є суспільні відносини у сфері охорони державного кордону України.
Обʼєктивна сторона інкримінованого особі адміністративного правопорушення, передбаченого частиною 2 статті 204-1 КУпАП становлять такі альтернативні дії: перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади; або спроба такого перетинання, а також ті самі дії, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті. Субʼєктивна сторона правопорушення характеризується наявністю прямого умислу.
Субʼєктом правопорушення може бути громадянин України, іноземець або особа без громадянства.
Згідно зі статтею 68 Конституції України кожен зобовʼязаний неухильно додержуватися Конституції України, законів України та не посягати на права і свободи, честь і гідність інших людей.
Частиною 3 статті 9 вказаного Закону визначено що, пункт пропуску через державний кордон України - це спеціально виділена територія на залізничних та автомобільних станціях, у морських і річкових портах, аеропортах (аеродромах) з комплексом будівель, споруд і технічних засобів, де здійснюються прикордонний, митний та інші види контролю і пропуск через державний кордон осіб, транспортних засобів, вантажів та іншого майна.
Суд враховує, що відповідно до Указу Президента України № 64/2022 «Про введення воєнного стану в Україні» 24 лютого 2022 року на території Україні запроваджено воєнний стан (воєнний стан - це особливий правовий режим, що вводиться в Україні або в окремих її місцевостях у разі збройної агресії чи загрози нападу, небезпеки державній незалежності України, її територіальній цілісності та передбачає надання відповідним органам державної влади, військовому командуванню, військовим адміністраціям та органам місцевого самоврядування повноважень, необхідних для відвернення загрози, відсічі збройної агресії та забезпечення національної безпеки, усунення загрози небезпеки державній незалежності України, її територіальній цілісності, а також тимчасове, зумовлене загрозою, обмеження конституційних прав і свобод людини і громадянина та прав і законних інтересів юридичних осіб із зазначенням строку дії цих обмежень).
Суд також приймає до уваги, що відповідно до Указу Президента України від 24 лютого 2022 року № 69/2022 в Україні запроваджено загальну мобілізацію, що передбачає здійснення визначених Законом України «Про правовий режим воєнного стану» заходів, зокрема, обмеження виїзду чоловіків 18-60 років за кордон.
За повідомленням Державної прикордонної служби України у звʼязку із введенням в Україні воєнного стану, тимчасово, обмежено виїзд з України окремою категорією громадян. Зокрема, заборонено виїзд за межі України громадян України чоловічої статі віком від 18 до 60 років.
ІV. Висновок суду
Протокол про адміністративне правопорушення серії ЗхРУ № 247353 від 16.04.2024 року відповідає вимогам ст. 256 КУпАП, містить виклад суті вчиненого правопорушення та є джерелом доказової інформації про подію правопорушення та особу, яка його вчинила.
Вина ОСОБА_1 у вчиненні адміністративного правопорушення, передбаченого ч. 2 ст. 204-1 КУпАП, підтверджується:
- протоколом про адміністративне правопорушення серії ЗхРУ № 247353 від 16.04.2024 року у якому викладені обставини вчинення ОСОБА_1 діяння, передбаченого ч. 2 ст. 204-1 КУпАП;
- протоколом від 15.04.2024 року про адміністративне затримання ОСОБА_1, який був звільнений 18.04.2024 року, в звʼязку з зʼясуванням обставин правопорушення;
- протоколом від 15.04.2024 року особистого огляду, огляду речей та вилучення речей і документів щодо ОСОБА_1;
- письмовим поясненням від 15.04.2024 року ОСОБА_1 в якій він зазначив, що 13.04.2024 об 19:00 год. перетнув державний кордон, о 22:00 год. пасажиром прямував до м. Грубешів, однак був затриманий та переданий українським прикордонникам;
- протоколом від 15.04.2024 року прикордонно-представницької зустрічі на рівні помічника Прикордонного Уповноваженого України по Волинській ділянці та помічника Прикордонного Уповноваженого Республіки Польща по Надбужанській ділянці;
- протоколом реадмісії / допуску від 15.04.2024 року щодо ОСОБА_1;
- поясненням ОСОБА_2 першого заступника начальника відділу прикордонної служби «ІНФОРМАЦІЯ_1» про місце події 14.04.2024 року;
- копією документів прискореної процедури (реадмісії) Республіки Польща, щодо ОСОБА_3 та схемою виявлення слідів правопорушення в районі прикордонного знаку № 853-13.04.2024 року.
- фототаблицею з місця події на території України.
Також до матеріалів справи додана копія паспорта громадянина України для виїзду за кордон ОСОБА_1.
Суд зазначає, що при дослідженні доказів по справі не встановлено, що ці докази, отримані внаслідок істотного порушення прав та свобод людини, гарантованих Конституцією та законами України, міжнародними договорами, згода на обовʼязковість яких надана Верховною Радою України, а також здобуті завдяки інформації, отриманій внаслідок істотного порушення прав та свобод людини.
Досліджуючи наявні в матеріалах справи докази, суд приходить до безумовного висновку, що вина ОСОБА_1 у вчиненні адміністративного правопорушення, передбаченого частиною 2 статті 204-1 КУпАП, а саме: у перетинанні державного кордону поза встановленими пунктами пропуску через державний кордон, вчинене групою осіб, доведена.
Тому протокол складений відносно ОСОБА_1 за порушення вимог ч. 2 ст. 204-1 КУаАП повністю узгоджується дослідженими матеріалами справи.
При цьому судом враховується також те, що ОСОБА_1 дії працівників прикордонного загону щодо складання відносно нього протоколу про адміністративне правопорушення не оскаржував, доказів неправомірної поведінки останніх та доказів, які б спростовували фактичні дані, що містяться в протоколі про адміністративне правопорушення та додатках до нього, - суду не скеровував.
Аналізуючи наведені докази та дослідивши матеріали справи, оцінивши належність, допустимість, достовірність кожного доказу окремо, а також достатність і взаємний звʼязок доказів в їх сукупності, суддя дійшла переконання в доведенні винуватості ОСОБА_1 у перетинанні державного кордону України поза пунктом пропуску через державний кордон України, вчинене групою осіб, за що передбачено відповідальність за ч. 2 ст. 204-1 КУпАП.
V. Накладення адміністративного стягнення
Згідно з положеннями ст. 23 КУпАП адміністративні стягнення є мірою відповідальності і застосовуються з метою виховання особи, яка вчинила адміністративне правопорушення, в дусі додержання законів України, поваги до правил співжиття, а також запобіганню вчинення нових правопорушень, як самим правопорушником, так і іншими особами.
На виконання вимог ст. 33 КУпАП при накладенні адміністративного стягнення судом (суддею) враховується характер вчиненого правопорушення, особу правопорушника, ступінь його вини, майновий стан, обставини, що помʼякшують і обтяжують відповідальність.
Обставин, які б помʼякшували чи обтяжували відповідальність судом не встановлено.
Також суддею враховано характер вчиненого правопорушення, дані про особу (до адміністративної відповідальності притягується вперше), його майновий стан (не працює), ступінь його вини, його поведінку під час та після вчинення правопорушень, відсутність обставин, що обтяжують та помʼякшують відповідальність ОСОБА_1, суддя вважає за необхідне застосувати до цієї особи адміністративне стягнення в межах санкції ч. 2 ст. 204-1 КУпАП у виді штрафу в розмірі 500 (пʼятисот) неоподатковуваних мінімумів доходів громадян, що становить 8 500 (вісім тисяч пʼятсот) гривень 00 копійок. Таке стягнення за своїм видом та мірою відповідає завданню та меті накладення адміністративного стягнення і є необхідним й достатнім для виховання особи, яка вчинила адміністративне правопорушення в дусі додержання законів України, поваги до правил співжиття, а також запобіганню вчиненню правопорушень як самим правопорушником, так і іншими особами.
VІ. Судові витрати
Відповідно до ст. 40-1 КУпАП, ч. 5 ст. 4 Закону України «Про судовий збір» у разі ухвалення судом постанови про накладення адміністративного стягнення з правопорушника стягується в дохід держави судовий збір в розмірі 0, 2 прожиткового мінімуму для працездатних осіб, що становить 605 (шістсот пʼять) гривень 60 копійок.
Враховуючи викладене, керуючись ч. 1 ст. 204-1, ст. 283, 284, 285 КУпАП, суддя
ПОСТАНОВИВ:
Визнати винуватим ОСОБА_1, ІНФОРМАЦІЯ_3 у вчиненні адміністративного правопорушення, передбаченого ч. 2 ст. 204-1 КУпАП та призначити йому адміністративне стягнення у виді штрафу в розмірі 500 (пʼятисот) неоподатковуваних мінімумів доходів громадян, що становить 8 500 (вісім тисяч пʼятсот) гривень 00 копійок.
Встановити ОСОБА_1 строк для добровільної сплати визначеної суми штрафу 15 днів з дня вручення йому цієї постанови. Реквізити для сплати штрафу: отримувач коштів: ГУК у Волинські області /с. Поромів/ 21081100; код за ЄДРПОУ: 38009371; банк отримувача: Казначейство України (ЕАП); рахунок отримувача: UA548999980313050106000003468.
У разі несплати штрафу правопорушником у встановлений строк стягнути, в порядку примусового виконання цієї постанови, з ОСОБА_1 в дохід держави подвійний розмір штрафу, визначеного в постанові, тобто 17 000 (сімнадцять тисяч) гривень 00 копійок.
Стягнути з ОСОБА_1, ІНФОРМАЦІЯ_3 на користь держави судовий збір в розмірі 605 (шістсот пʼять) гривень 60 коп. Реквізити для сплати судового збору: отримувач коштів: ГУК у м. Києві /м. Київ/ 22030106; код за ЄДРПОУ: 37993783; банк отримувача: Казначейство України (ЕАП); код банку отримувача (МФО): 899998; рахунок отримувача: UА 908999980313111256000026001; код класифікації доходів бюджету: 22030106.
Постанова може бути оскаржена особою, яка притягувалась до адміністративної відповідальності, до Волинського апеляційного суду через Іваничівський районний суд Волинської області протягом десяти днів з дня її ухвалення.
Постанова набирає законної сили після спливу встановленого строку на її апеляційне оскарження, якщо апеляційну скаргу не було подано. У разі подання апеляційної скарги постанова, якщо її не скасовано, набирає законної сили після перегляду справи апеляційним судом.
Суддя М. О. Федечко
=== ENTITIES ===
1:10    CASE_NUMBER        156/490/24
5:1     HEARING_DATE       22 квітня 2024
6:7     COURT_RAYON        Іваничівського
6:37    COURT_OBLAST       Волинської
6:170   VPS                ІНФОРМАЦІЯ_1
7:44    PASSPORT           України
7:96    BIRTH_SETTL        Нововолинськ
13:9    ARR_DATE           13.04.2024
13:33   ARR_TIME           21:40 год.
13:57   ARR_GROMADA        Поромівської
13:74   ARR_RAYON          Володимирського
13:97   BIRTH_OBLAST       Волинської
13:174  VPS                ІНФОРМАЦІЯ_1
13:220  ZNAK               853
13:315  BORDER_CNTRY       Республіки Польща
42:51   PROTOCOL           ЗхРУ № 247353
42:69   PROTO_DATE         16.04.2024
44:55   PROTOCOL           ЗхРУ № 247353
44:73   PROTO_DATE         16.04.2024
45:18   PROTO_DATE         15.04.2024
46:18   PROTO_DATE         15.04.2024
47:76   ARR_DATE           13.04.2024
48:18   PROTO_DATE         15.04.2024
49:38   READM_DATE         15.04.2024
50:81   VPS                ІНФОРМАЦІЯ_1
51:55   BORDER_CNTRY       Республіки Польща
51:160  ZNAK               853-13.04.2024
53:62   PASSPORT           України
63:439  RESOLUTION         штрафу
63:530  FINE               8 500
68:173  RESOLUTION         штрафу
68:264  FINE               8 500

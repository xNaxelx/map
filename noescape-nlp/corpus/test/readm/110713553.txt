Виноградівський районний суд Закарпатської області
______________________________________________________________
Справа № 299/2023/23
ПОСТАНОВА
ІМЕНЕМ УКРАЇНИ
04.05.2023 року м. Виноградів
Виноградівський районний суд Закарпатської області у складі головуючий суддя Кашуба А. В., за участі захисника адвоката Фантича В. В., розглянувши справу про адміністративне правопорушення, що надійшла із відділу прикордонної служби «ІНФОРМАЦІЯ_1» ІНФОРМАЦІЯ_2, про притягнення до адміністративної відповідальності
ОСОБА_1, ІНФОРМАЦІЯ_3, адреса проживання АДРЕСА_1, офіційно не працевлаштований, дані про притягнення до адмінвідповідальності відсутні,
за ч. 1 ст. 204-1 Кодексу України про адміністративні правопорушення
ВСТАНОВИВ:
Громадянин України ОСОБА_1 у невстановлені дату та час, у невстановленому місці, незаконно перетнув державний кордон України поза пунктом пропуску через державний кордон.
Захисник 31.03.2023 подав заперечення на протокол, в якому просить суд закрити провадження у справі у звʼязку із відсутністю події і складу адміністративного правопорушення.
Зазначає, що у справі відсутні докази вчинення ОСОБА_1 адміністративного правопорушення, оскільки протокол складено неправильно згідно ч. 2 ст. 254 КУпАП, при складанні протоколу не розʼяснено права і обовʼязки, передбачені ст. 268 КУпАП. ОСОБА_1 свою вину не визнає, оскільки протокол складено з явними порушеннями вимог ст. ст. 254, 256 КУпАП.
Крім того, захисник вважає, що протокол слід повернути до органу поліції у звʼязку із невідповідністю його вимогам КУпАП за аналогією із ст. 314 КПК України.
В судовому засіданні захисник підтримав доводи заперечення та просив закрити провадження у справі на їх підставі.
Заслухавши захисника, вивчивши зміст протоколу про адміністративне правопорушення від 23.03.2023 року серії ЗхРУ № 005992, Акт приймання - передавання особи, рапорти, протокол особистого огляду, Витяги з БД «ПТК АПК», а також вивчивши доводи заперечення та доданих до нього документів, всебічно, повно і обʼєктивно дослідивши всі підтверджені зібраними у справі доказами обставини справи в їх сукупності, суд прийшов до переконання, що діяння, у вчиненні якого звинувачується ОСОБА_1, мало місце, його дії кваліфікуються як перетин державного кордону України поза пунктом пропуску через державний кордон України, за що передбачено настання адміністративної відповідальності за ч. 1 ст. 204-1 КУпАП, а ОСОБА_1 є винним у вчиненні цього діяння.
Обставини, зафіксовані у протоколі про адміністративне правопорушення, знайшли підтвердження сукупністю належних та допустимих доказів, зібраних службовою особою, що склала протокол, дані з яких узгоджуються між собою.
Так, за змістом Акту приймання - передавання особи від 22.03.2023, складеного у пункті пропуску «Вилок-Тісабеч» (двосторонній документ), угорська сторона о 16-25 год 22.03.2023 передала українській стороні громадянина України ОСОБА_1, ІНФОРМАЦІЯ_3, уродженця м. Виноградів Закарпатської області, адреса проживання АДРЕСА_1, який розмовляв українською мовою. Його особу посвідчував паспорт громадянина України для виїзду за кордон серії НОМЕР_1. За змістом зазначених у Акті обставин затримання, 22.03.2023 близько 01-20 год Прикордонною Поліцією Угорщини на напрямку 107 прикордонного знаку на березі річки Тиса було виявлено та затримано громадянина України із документами, що посвідчують його особу, якого вирішено передати українській стороні.
За змістом рапорту від 22.03.2023 Інспектора прикордонної служби Юрія Рибалки, який оформляв вʼїзд реадмісованого громадянина України ОСОБА_1 на територію України, - 22.03.2023 близько 17-10 год в міжнародному пункті пропуску для автомобільного сполучення «Вилок» ОСОБА_1, ІНФОРМАЦІЯ_3, предʼявив на вʼїзд паспорт громадянина України для виїзду за кордон НОМЕР_1, виданий 21.02.2019, орган видачі 2114. Під час внесення даних до ПТК АПК «Гарт «1 / П» відбулося спрацювання бази даних «Ризик Перетин», що свідчить про те, що у відомчих базах відсутні відомості про законний виїзд з території України громадянина України ОСОБА_1 (підтверджено даними Витягів).
Крім того, у паспорті ОСОБА_1 відсутні вʼїзні штампи суміжної держави, що свідчить про те, що громадянин України ОСОБА_1 не здійснював законний вʼїзд на територію Угорщини або будь-якої іншої держави.
Додані до протоколу докази є належними, допустимими, а достовірність їх не викликала у суду сумнівів. Їх зміст узгоджується. У своїй сукупності ці докази однозначно підтверджують обставини звинувачення про те, що ОСОБА_1 залишив територію України та перетнув державний кордон України незаконним способом поза пунктом пропуску на державному кордоні України.
Сторона захисту не надала жодних пояснень з приводу відсутності у базах даних відомостей про законний виїзд ОСОБА_1 із території України, та з приводу відсутності відповідних вʼїзних штампів суміжних держав про вʼїзд його на територію іноземної держави з території України. ОСОБА_1 не надав своєї вірогідної версії подій, що б спростовували звинувачення.
Заперечення проти притягнення до адміністративної відповідальності зводяться до відшукання процесуальних недоліків протоколу про адміністративне правопорушення. Перевіривши протокол на відповідність його вимогам ст. 256 КУпАП, суд прийшов до висновку, що протокол таким вимогам в цілому відповідає. Будь - яких істотних процесуальних порушень при його складанні не допущено. Законні підстави для відхилення протоколу про адміністративне правопорушення як недопустимого доказу - відсутні.
Тому суд відхиляє доводи заперечення.
Враховуючи характер вчиненого правопорушення, відсутність обтяжуючих та помʼякшуючих обставин, суддя застосовує до правопорушника стягнення у межах санкції ч. 1 ст. 204-1 КУпАП у виді штрафу у мінімальному розмірі.
На підставі ст. 40-1 КУпАП з правопорушника слід стягнути судовий збір на користь держави.
Керуючись ст. ст. 12, 13, 23, 24-1, 33, 40-1, 265, 268, 280, 283-285 КУпАП, суддя, -
ПОСТАНОВИВ:
ОСОБА_1 визнати винним у вчиненні адміністративного правопорушення, передбаченого ч. 1 ст. 204-1 КУпАП та накласти на нього адміністративне стягнення у виді штрафу у розмірі двохсот неоподатковуваних мінімумів доходів громадян, що становить 3400 грн (три тисячі чотириста гривень).
Стягнути із ОСОБА_1 на користь держави судовий збір у розмірі 536,80 грн (пʼятсот тридцять шість гривень 80 коп).
Постанова судді у справі про адміністративне правопорушення може бути оскаржена протягом десяти днів з дня винесення постанови. Апеляційна скарга подається до відповідного апеляційного суду.
СуддяА. В. Кашуба
=== ENTITIES ===
1:1     COURT_RAYON        Виноградівський
1:30    COURT_OBLAST       Закарпатської
3:10    CASE_NUMBER        299/2023/23
6:1     HEARING_DATE       04.05.2023
7:1     COURT_RAYON        Виноградівський
7:30    COURT_OBLAST       Закарпатської
7:235   VPS                ІНФОРМАЦІЯ_1
11:12   CITIZEN            України
16:87   PROTO_DATE         23.03.2023
16:109  PROTOCOL           ЗхРУ № 005992
18:56   READM_DATE         22.03.2023
18:79   READM_PLACE        у пункті пропуску «Вилок-Тісабеч
18:219  PASSPORT           України
18:263  BIRTH_SETTL        Виноградів
18:274  BIRTH_OBLAST       Закарпатської
18:402  PASSPORT           України
18:496  DET_DATE           22.03.2023
18:515  ARR_TIME           01-20 год
18:568  ZNAK               107
18:592  ARR_PLACE          на березі
18:652  CITIZEN            України
19:167  ARR_DATE           22.03.2023
19:196  ARR_PLACE          в міжнародному пункті пропуску для автомобільного сполучення «Вилок»
19:327  PASSPORT           України
19:612  CITIZEN            України
20:106  CITIZEN            України
20:164  BORDER_CNTRY       Угорщини
29:158  RESOLUTION         штрафу
29:242  FINE               3400

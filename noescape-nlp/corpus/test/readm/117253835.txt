Єдиний унікальний номер 448/337/24
Провадження № 3/448/243/24
ПОСТАНОВА
ІМЕНЕМ УКРАЇНИ
26.02.2024 року суддя Мостиського районного суду Львівської області Юрій БІЛОУС, розглянувши матеріали справи, що надійшли з ВПС «ІНФОРМАЦІЯ_1» ІНФОРМАЦІЯ_2, про притягнення до адміністративної відповідальності:
ОСОБА_1, ІНФОРМАЦІЯ_3, уродженця м. Нікополь, Дніпропетровської області, мешканця АДРЕСА_1, непрацюючого (зі слів особи),
за частиною 2 статті 204-1 КУпАП,
особа, що притягається до адміністративної відповідальності ОСОБА_2,
про права передбачені статтею 268 КУпАП, статтями 10 та 63 Конституції України особі розʼяснено,
безпосередньо після закінчення судового розгляду, перебуваючи в нарадчій кімнаті, виніс постанову про наступне:
ВСТАНОВИВ:
І. Опис обставин, установлених під час розгляду справи:
24 лютого 2024 року об 12 годині 30 хвилин, громадянин ОСОБА_3, тримаючи поряд гірський велосипед, разом із гр. ОСОБА_4, вчинив незаконне перетинання державного кордону з України в РП, поза пунктом пропуску через державний кордон України, на напрямку 521 прикордонного знаку на ділянці відповідальності відділу прикордонної служби «ІНФОРМАЦІЯ_1» (тип Б), територія Шегинівської ОТГ Яворівського району Львівської області, внаслідок чого об 13 годині 10 хвилин 24.02.2024 року був затриманий посадовими особами Прикордонної Варти Республіки Польща, та того ж таки дня об 17:30 год., на підставі Угоди між Україною та ЄС «Про реадмісію осіб» даного громадянина було передано на територію України представникам відділу прикордонної служби «Шегині» в п/п через державний кордон «Шегині-Медика».
Такими своїми діями ОСОБА_3, вчинив перетинання державного кордону України будь-яким способом поза пунктом пропуску через державний кордон України групою осіб, порушивши при цьому вимоги ст. 9 Закону України «Про державний кордон України», тобто вчинив правопорушення відповідальність за яке передбачена частиною 2 статті 204-1 КУпАП.
24.02.2024 року о 17:30 год., на підставі ст. 3.5 Угоди між Україною та Європейським Співтовариством «Про реадмісію осіб», даного громадянина було передано на територію України представниками відділу прикордонної служби «Шегині» в пункті пропуску через державний кордон «Шегині-Медика».
ІІ. Пояснення осіб, які беруть участь у провадженні в справі про адміністративне правопорушення:
Особа, що притягується до адміністративної відповідальності, - ОСОБА_3, в судовому засіданні провину не визнав, відмовився від надання будь-яких пояснень покликаючись на ст. 63 Конституції України, зазначивши, пряма мова - «… я являюся кінцевим бенефіціаром людини ОСОБА_1, а від так не бажаю надавати пояснення нелегітимному суду». Під час перебування в судовому засіданні особа, не заявляла клопотання, після оголошення судом йому положень ст. 268 КУпАП, про бажання скористатись правовою допомогою.
ІІІ. Застосоване судом законодавство, а також оцінка суду щодо фактичних обставин справи:
Порядок притягнення осіб до адміністративної відповідальності встановлений Кодексом України про адміністративне правопорушення.
Згідно статті 1 КУпАП завданням Кодексу України про адміністративні правопорушення є охорона прав і свобод громадян, власності, конституційного ладу України, прав і законних інтересів підприємств, установ і організацій, встановленого правопорядку, зміцнення законності, запобігання правопорушенням, виховання громадян у дусі точного і неухильного додержання Конституції і законів України, поваги до прав, честі і гідності інших громадян, до правил співжиття, сумлінного виконання своїх обовʼязків, відповідальності перед суспільством.
Як зазначено у частинах 1 та 2 статті 7 КУпАП, ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом.
Провадження в справах про адміністративні правопорушення здійснюється на основі суворого додержання законності.
Застосування уповноваженими на те органами і посадовими особами заходів адміністративного впливу провадиться в межах їх компетенції, у точній відповідності з законом.
Відповідно до статті 9 КУпАП, правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Згідно статті 245 КУпАП завданнями провадження в справах про адміністративні правопорушення є: своєчасне, всебічне, повне і обʼєктивне зʼясування обставин кожної справи, вирішення її в точній відповідності з законом, запобігання правопорушенням, виховання громадян в дусі додержання законів, зміцнення законності.
Відповідно положень КУпАП обовʼязковою умовою притягнення особи до адміністративної відповідальності є наявність події і складу адміністративного правопорушення.
Наявність події правопорушення доводиться шляхом подання доказів.
Положеннями статті 251 КУпАП визначено, що доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненнями особи, яка притягується до адміністративної відповідальності, потерпілих, свідків, висновком експерта, речовими доказами, показаннями технічних приладів та технічних засобів, що мають функції фото - і кінозйомки, відеозапису чи засобів фото - і кінозйомки, відеозапису, які використовуються при нагляді за виконанням правил, норм і стандартів, що стосуються забезпечення безпеки дорожнього руху, протоколом про вилучення речей і документів, а також іншими документами.
Допустимість доказів це придатність їх для використання у адміністративному процесі за формою, на відмінну від їх належності придатність для використання за змістом.
Відповідно до статті 252 КУпАП України, орган (посадова особа) оцінює докази за своїм внутрішнім переконанням, що ґрунтується на всебічному, повному і обʼєктивному дослідженні всіх обставин справи в їх сукупності, керуючись законом і правосвідомістю.
Частиною 2 статті 251 КУпАП встановлено, що обовʼязок щодо збирання доказів покладається на осіб, уповноважених на складання протоколів про адміністративні правопорушення, визначених статтею 255 цього Кодексу.
За вимогами статті 252 КУпАП орган (посадова особа) оцінює докази за своїм внутрішнім переконанням, що ґрунтується на всебічному, повному і обʼєктивному дослідженні всіх обставин справи в їх сукупності, керуючись законом і правосвідомістю.
Суд не уповноважений перекладати цей обовʼязок на себе.
Як кожен доказ окремо, так і вся їх сукупність, підлягають оцінці. Правильна оцінка доказів - це найважливіша умова прийняття законного, обʼєктивного, обґрунтованого, і правильного рішення у справі. Оцінка доказів здійснюється за внутрішнім переконанням посадової особи. Це означає, що під час повного, всебічного і обʼєктивного дослідження всіх обставин справи у посадової особи формується своя певна думка щодо конкретної справи. Ця думка ґрунтується на некритичному ставленні до окремих доказів, відсутності будь-яких переваг одних доказів перед іншими, додержанні законності. До того ж посадова особа керується своєю правосвідомістю. Оцінюють докази посадові особи, що уповноважені розглядати справу про адміністративне правопорушення, а також інші особи, що беруть участь у справі. Це проявляється у клопотаннях, поясненнях цих осіб, що допомагає посадовій особі прийняти правильне рішення.
Так, відповідно до вимог ст. 2 Закону України «Про Державну прикордонну службу України» основними функціями Державної прикордонної служби України є: охорона державного кордону України на суші, морі, річках, озерах та інших водоймах з метою недопущення незаконної зміни проходження його лінії, забезпечення дотримання режиму державного кордону та прикордонного режиму; здійснення в установленому порядку прикордонного контролю і пропуску через державний кордон України осіб, транспортних засобів, вантажів та іншого майна, а також виявлення і припинення випадків незаконного їх переміщення; ведення розвідувальної, інформаційно-аналітичної та оперативно-розшукової діяльності в інтересах забезпечення захисту державного кордону України згідно із законами України «Про розвідувальні органи України» та «Про оперативно - розшукову діяльність».
Статтею 20 Закону України «Про Державну прикордонну службу України» передбачено права Державної прикордонної служби України. За якою, органам, підрозділам, військовослужбовцям, а також працівникам Державної прикордонної служби України, які відповідно до їх службових обовʼязків можуть залучатися до оперативно-службової діяльності, для виконання покладених на Державну прикордонну службу України завдань надається право втому числі, вимагати від фізичних осіб припинення правопорушень і дій, що перешкоджають здійсненню повноважень Державної прикордонної служби України (п. 12);
Крім того, відповідно до Постанови КМУ від 27.07.1998 за № 1147 «Про прикордонний режим» визначено, що прикордонна смуга це ділянка місцевості, яка встановлюється безпосередньо уздовж державного кордону на його сухопутних ділянках або уздовж берегів прикордонних річок, озер та інших водойм у межах територій селищних і сільських рад, прилеглих до державного кордону, але не може бути меншою від ширини смуги місцевості, що розташована в межах від лінії державного кордону до лінії прикордонних інженерних споруджень.
Згідно статті 9 Закону України «Про державний кордон України», перетинання державного кордону України здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством. Пункт пропуску через державний кордон України - це спеціально виділена територія на залізничних та автомобільних станціях, у морських і річкових портах, аеропортах (аеродромах) з комплексом будівель, споруд і технічних засобів, де здійснюються прикордонний, митний та інші види контролю і пропуск через державний кордон осіб, транспортних засобів, вантажів та іншого майна.
Статтею 12 вищевказаного закону визначається, що пропуск осіб, які перетинають державний кордон України, здійснюється органами Державної прикордонної служби України за дійсними документами направо вʼїзду на територію України або виїзду з України. Пропуск транспортних засобів, вантажів через державний кордон України провадиться відповідно до законодавства України і міжнародних договорів України. Відповідно до міжнародних договорів України Кабінетом Міністрів України може бути встановлено спрощений порядок пропуску осіб, транспортних засобів, вантажів через державний кордон України. Пропуск осіб, які незаконно перетинають державний кордон України з наміром бути визнаними біженцями чи особами, які потребують додаткового або тимчасового захисту, і у яких відсутні документи, що посвідчують особу, або якщо такі документи є фальшивими, здійснюється без таких документів.
Диспозиція частини 1 статті 204-1 КУпАП передбачає адміністративну відповідальність за перетинання або спробу перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади.
Обʼєктивна сторона адміністративного правопорушення, передбаченого статтею 204-1 КУпАП становлять такі альтернативні дії: 1) перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або за документами, що містять недостовірні відомості про особу, чи без дозволу відповідних органів влади; або 2) спроба такого перетинання.
Суд враховує, що відповідно до Указу Президента України № 64/2022 «Про введення воєнного стану в Україні» 24 лютого 2022 року на території Україні запроваджено воєнний стан (воєнний стан - це особливий правовий режим, що вводиться в Україні або в окремих її місцевостях у разі збройної агресії чи загрози нападу, небезпеки державній незалежності України, її територіальній цілісності та передбачає надання відповідним органам державної влади, військовому командуванню, військовим адміністраціям та органам місцевого самоврядування повноважень, необхідних для відвернення загрози, відсічі збройної агресії та забезпечення національної безпеки, усунення загрози небезпеки державній незалежності України, її територіальній цілісності, а також тимчасове, зумовлене загрозою, обмеження конституційних прав і свобод людини і громадянина та прав і законних інтересів юридичних осіб із зазначенням строку дії цих обмежень).
Суд також приймає до уваги, що відповідно до Указу Президента України від 24 лютого 2022 року № 69/2022 в Україні запроваджено загальну мобілізацію, що передбачає здійснення визначених Законом України «Про правовий режим воєнного стану» заходів, зокрема, обмеження виїзду чоловіків 18-60 років за кордон.
За повідомленням Державної прикордонної служби України у звʼязку із введенням в Україні воєнного стану, тимчасово, обмежено виїзд з України окремою категорією громадян. Зокрема, заборонено виїзд за межі України громадян України чоловічої статі віком від 18 до 60 років.
Як вбачається з дослідженого протоколу затримання ОСОБА_1, його разом із громадянином ОСОБА_4 було затримано за незаконний перетин державного кордону з України в РП.
З огляду на вищевикладене, факт вчинення ОСОБА_5, вищевказаного правопорушення підтверджується наступними доказами:
- протоколом про адміністративне правопорушення серії ЗхРУ № 154954 від 25.02.2024 р.;
- протоколом про адміністративне затримання від 24.02.2024 року;
- протоколом особистого огляду, огляду речей та вилучення речей і документів від 24.02.2024 року;
- схемою щодо виникнення обстановки на ділянці ВПС «ІНФОРМАЦІЯ_1» (тип Б) 7 Прикордонного загону 24.02.2024 року;
- паспортом громадянина України для виїзду за кордон серії НОМЕР_1 від 07.09.2018 року, виданого на установчі дані ОСОБА_6;
- рапортом начальника ВПС «ІНФОРМАЦІЯ_1» (тип Б) Лопатнюка В.;
- актом приймання - передавання особи громадянина ОСОБА_1 від 24.02.2024 року;
Вищезазначені докази жодних сумнівів щодо їх достовірності та допустимості не викликають, оскільки вони оформлені у визначеному процесуальним законом порядку.
Докази, які б підтверджували їх фальсифікацію, матеріали справи не містять.
Вказані докази зібрані у встановленому законом порядку, відповідають фактичним обставинам справи, тобто є належними та допустимими, і в своїй сукупності, взаємозвʼязку, достатності підтверджують факт вчинення ОСОБА_5, вказаного адміністративного правопорушення та його вину, тому суд бере їх за основу при постановленні судового рішення.
Підстав сумніватися в правдивості, достовірності вказаних доказів у суду немає.
Відомості, що містяться в безпосередньо досліджених судом доказах, узгоджуються між собою.
Судом також встановлено, що вищевказаний протокол про адміністративне правопорушення складений та підписаний уповноваженою на те особою, помічником начальника відділу прикордонної служби начальником групи адміністративно юрисдикційної діяльності відділу прикордонної служби «ІНФОРМАЦІЯ_1» (тип Б) старшим лейтенантом ОСОБА_7.
Зазначений протокол містить дату, час, місце його складення.
Громадянин ОСОБА_5, був присутній під час складання протоколу та ознайомлений із його змістом, йому були розʼяснені його права та обовʼязки, передбачені ст. 63 Конституції України та ст. 268 КУпАП України та повідомлено про те, що розгляд справи відбудеться у Мостиському районному суді Львівської області.
При цьому судом також враховується те, що ОСОБА_5, дії працівників прикордонної служби щодо складання відносно нього протоколу про адміністративне правопорушення не оскаржував, доказів неправомірної поведінки останніх та доказів, які б спростовували фактичні дані, що містяться в протоколі про адміністративне правопорушення та додатках до нього, - суду не скеровував.
Суддя позбавлений можливості надати оцінку вчиненому діянню враховуючи бачення ОСОБА_1, оскільки останній категорично відмовився спілкуватися з суддею, з покликань несприйняття субʼєктивності вчиненого та сумнівів щодо правомірності розгляду адміністративного протоколу щодо нього.
З матеріалів справи не вбачається будь-яких порушень при здійсненні затримання ОСОБА_1 працівниками прикордонної служби, оскільки вони відповідають вимогам статей 260, 261, 262 КУпАП та ст. 20 Закону України «Про Державну прикордонну службу України».
Аналізуючи наведені докази та дослідивши матеріали справи, оцінивши належність, допустимість, достовірність кожного доказу окремо, а також достатність і взаємний звʼязок доказів в їх сукупності, приходжу до переконання в доведенні винуватості ОСОБА_1, у вчиненні адміністративного правопорушення, передбаченого частиною 2 статті 204-1 КУпАП незаконне перетину державного кордону поза встановленими пунктами пропуску через державний кордон, вчинене групою осіб.
IV. Накладення адміністративного стягнення:
Згідно статті 23 КУпАП адміністративне стягнення є мірою відповідальності і застосовується з метою виховання особи, яка вчинила адміністративне правопорушення, в дусі додержання законів України, поваги до правил співжиття, а також запобігання вчиненню нових правопорушень як самим правопорушником так і іншими особами.
Відповідно до ст. 33 КУпАП, при накладенні стягнення враховуються характер вчиненого правопорушення, особа порушника, ступінь його вини, майновий стан, обставини, що помʼякшують і обтяжують відповідальність.
Обставин, що помʼякшують відповідальність за адміністративне правопорушення відповідно до статті 34 КУпАП, не встановлено.
Обставин, що обтяжують відповідальність за адміністративне правопорушення відповідно до статті 35 КУпАП, не встановлено.
Суд виходить не з принципу формального підходу до вирішення справи, а саме: з необхідності забезпечення судом уникнення порушень прав і свобод інших громадян, конституційного ладу України, прав і законних інтересів підприємств, установ і організацій, встановленого правопорядку, зміцнення законності, запобігання правопорушенням, виховання громадян у дусі точного і неухильного додержання Конституції законів України, поваги до прав, честі і гідності інших громадян, до правил співжиття, сумлінного виконання своїх обовʼязків, відповідальності перед суспільством, а тому, притягнення громадянина України ОСОБА_1, до адміністративної відповідальності є виправданим, оскільки його вина є встановленою згідно з критерієм її доведеності «поза розумним сумнівом», оскільки цього вимагають справжні інтереси суспільства, на охорону яких і направлені завдання Кодексу України про адміністративні правопорушення.
Розгляд справи про адміністративне правопорушення здійснюється на засадах рівності перед законом і органом (посадовою особою), який розглядає справу, всіх громадян незалежно від раси, кольору шкіри, політичних, релігійних та інших переконань, статі, етнічного та соціального походження, майнового стану, місця проживання, мови та інших обставин.
Ступінь вини правопорушника залежить від форми вини, з якою вчинено проступок. Вчинення правопорушення умисно відрізняється від вчинення його з необережності. В першому випадку ступінь вини порушника вищий. Деякі правопорушення може бути вчинено тільки умисно. В цих випадках для визначення ступеня вини порушника має значення вид умислу прямий чи непрямий. Якщо проступок вчинено з прямим умислом, то ступінь вини порушника може підвищити наявність корисливого або іншого низького мотиву.
Майновий стан правопорушника враховується при застосуванні адміністративних стягнень: штрафу, конфіскації, позбавлення спеціального права (в разі застосування позбавлення права керування транспортним засобом щодо професійного водія). При цьому враховується не тільки розмір заробітної плати особи, а й всі інші види її прибутку, який підлягає оподаткуванню, а також наявність або відсутність у неї утриманців.
Правосвідомість є іманентним явищем формується емпіричним шляхом, зокрема з суспільної думки, висновків авторитетних правників.
Доцільним є у даній справі як грань призми правосвідомості використати тези праці науковці про судовий розсуд, а саме: є переконання, що суспільство не може досягти верховенства права без певної міри розсуду суду. Право без розсуду зрештою обертається на свавілля.
Сучасне суспільство визнає судовий розсуд не лише щодо встановлення фактів, а й щодо застосування права до цих фактів. Вимога гнучкості для забезпечення індивідуалізації рішень вже припускає надання суддям права на розсуд. Тлумачення норми права завжди залишає місце для розсуду.
На думку головуючого, суд, як соціальний інститут, має відповідати запиту суспільства на справедливість. Правовий пуризм (надмірне прагнення до чистоти, переваги форми над змістом) щодо оцінки доказів та тлумачення закону шкодить інтересам правопорядку та правосуддя та є настільки ж небезпечним, як правовий нігілізм.
Змістовне, розширювальне тлумачення закону у даній справі було здійснене з дотриманням конвенційних гарантій особи, яка притягається до відповідальності. Судове провадження щодо нього було повним, всебічним, справедливим, із оцінкою всіх аргументів захисту. Висновок щодо його винуватості, на переконання суду, не залишає місця сумнівам.
При обранні адміністративного стягнення, суд враховує, що у справі «Ізмайлов проти росії» (рішення від 16.10.2008) Європейський Суд з прав людини вказав, що при призначенні покарання для того, щоб втручання вважалося пропорційним, воно має відповідати тяжкості правопорушення і не становити особистий надмірний тягар для особи.
Враховуючи судову дискрецію, яка охоплює повноваження суду (права та обовʼязки), надані йому державою, обирати між альтернативами видами стягнення, керуючись принципом законності, справедливості та індивідуалізації покарання, враховуючи позицію прокурора, який просив призначати ОСОБА_8, стягнення у виді адміністративного арешту в межах санкції частини відповідної статті, що за своїм видом та мірою відповідає завданню та меті накладення адміністративного стягнення і є необхідним й достатнім для виховання особи, яка вчинила адміністративне правопорушення в дусі додержання законів України, поваги до правил співжиття, а також запобіганню вчиненню правопорушень як самим правопорушником, так і іншими особами.
Вказаний вид стягнення буде відповідати справедливому співвідношенню між вчиненими діяннями, обставинами їх вчинення, особою винного, його відношення до вчиненого протиправного діяння та заходами, які застосовуються до винного і зумовлені метою призначеного стягнення, є необхідним і достатнім для його виправлення та попередження вчинення ним нових правопорушень, та не є надмірним.
Інший вид стягнення мети адміністративного стягнення не забезпечить.
V. Вирішення питання щодо судових витрат:
Згідно вимог ст. 40-1 КУпАП судовий збір у провадженні по справі про адміністративне правопорушення у разі винесення судом (суддею) постанови про накладення адміністративного стягнення сплачується особою, на яку накладено таке стягнення.
Оскільки, особу, що притягається до адміністративної відповідальності, тобто ОСОБА_1 визнано винним у вчиненні вищевказаного адміністративного правопорушення, то вважаю за необхідне стягнути з останнього судовий збір у розмірі 0,2 розміру прожиткового мінімуму для працездатних осіб, що становить 605,60 грн.
Керуючись частиною 2 статті 204-1, статтями 33, 34, 35, 40-1, 283, 284 КУпАП, ст. 4 Закону України «Про судовий збір», суддя
ПОСТАНОВИВ:
Визнати ОСОБА_1, ІНФОРМАЦІЯ_3, винним у вчиненні адміністративного правопорушення, передбаченого частиною 2 статті 204-1 Кодексу України про адміністративні правопорушення.
Призначити ОСОБА_1, ІНФОРМАЦІЯ_3, адміністративне стягнення 10 (десять) діб адміністративного арешту.
Строк адміністративного арешту рахувати з моменту затримання ОСОБА_1.
В строк адміністративного арешту врахувати строк адміністративного затримання з 17:30 год., 24.02.2024 року до 13:00 год., 26.02.2024 року.
Виконання даної постанови покласти на органи Національної поліції.
Стягнути з ОСОБА_1, судовий збір на користь держави в розмірі 605 (шістсот пʼять) гривень 60 коп.
Постанова може бути оскаржена до Львівського апеляційного суду через Мостиський районний суд Львівської області протягом десяти днів з дня винесення постанови.
З текстом судового рішення можна ознайомитись в Єдиному державному реєстрі судових рішень за посиланням http: / / reyestr. court. gov. ua
Суддя Юрій БІЛОУС
=== ENTITIES ===
1:25    CASE_NUMBER        448/337/24
5:1     HEARING_DATE       26.02.2024
5:23    COURT_RAYON        Мостиського
5:50    COURT_OBLAST       Львівської
5:131   VPS                ІНФОРМАЦІЯ_1
6:37    BIRTH_SETTL        Нікополь
6:47    BIRTH_OBLAST       Дніпропетровської
13:1    ARR_DATE           24 лютого 2024
13:24   ARR_TIME           12 годині 30 хвилин
13:182  BORDER_CNTRY       РП
13:252  ZNAK               521
13:333  VPS                ІНФОРМАЦІЯ_1
13:366  ARR_GROMADA        Шегинівської
13:383  ARR_RAYON          Яворівського
13:403  ARR_OBLAST         Львівської
13:441  ARR_TIME           13 годині 10 хвилин
13:461  ARR_DATE           24.02.2024
13:511  GUARD              Прикордонної Варти Республіки Польща
13:738  VPS                Шегині
15:1    ARR_DATE           24.02.2024
15:19   ARR_TIME           17:30 год.
15:222  VPS                Шегині
15:230  READM_PLACE        в пункті пропуску через державний кордон
45:163  BORDER_CNTRY       РП
47:55   PROTOCOL           ЗхРУ № 154954
47:73   PROTO_DATE         25.02.2024
48:49   DET_DATE           24.02.2024
50:53   VPS                ІНФОРМАЦІЯ_1
51:25   PASSPORT           України
52:28   VPS                ІНФОРМАЦІЯ_1
59:276  VPS                ІНФОРМАЦІЯ_1
71:597  CITIZEN            України

Справа № 156/822/23
Провадження № 3/156/442/23
Рядок статзвіту 432
ПОСТАНОВА
ІМЕНЕМ УКРАЇНИ
07 серпня 2023 року Суддя Іваничівського районного суду Волинської області Бєлоусов А. Є., розглянувши у відкритому судовому засіданні матеріали, які надійшли з Відділу прикордонної служби «ІНФОРМАЦІЯ_1» ІНФОРМАЦІЯ_2, про притягнення до адміністративної відповідальності за ч. 2 ст. 204-1 Кодексу України про адміністративні правопорушення (КУпАП):
ОСОБА_1, ІНФОРМАЦІЯ_3, є громадянином України, тимчасово не є працевлаштованим, не є одруженим, не має на утриманні неповнолітніх дітей, зареєстроване та фактичне місце проживання за адресою: АДРЕСА_1, раніше притягувався до адміністративної відповідальності, РНОКПП НОМЕР_1, паспорт громадянина України № НОМЕР_2,
(справу розглянуто в присутності особи, яка притягується до адміністративної відповідальності, розʼяснено зміст ст. 63 Конституції України, ст. 268 КУпАП, будь-які клопотання та заяви від особи, яка притягується до адміністративної відповідальності, не надходили),
ВСТАНОВИВ:
Згідно з матеріалами, які надійшли до суду з Відділу прикордонної служби «ІНФОРМАЦІЯ_1» ІНФОРМАЦІЯ_2, ОСОБА_1 вчинив адміністративне правопорушення за таких обставин.
06.08.2023 о 14 год. 50 хв. в міжнародному пункті пропуску «Зосін-Устилуг» в ході процедури прискореної реадмісії прикордонною вартою Республіки Польща передано українській стороні громадянина ОСОБА_1, який 06.08.2023 близько 07 год. 05 хв. спільно з ОСОБА_2 був затриманий прикордонною вартою Республіки Польща в районі прикордонного знаку № 853 за незаконний перетин державного кордону з України до Республіки Польща поза пунктом пропуску. В діянні ОСОБА_1 службові особи ВПС «ІНФОРМАЦІЯ_1» вбачають порушення вимог ст. 9, 12 Закону України «Про державний кордон України», таке діяння кваліфіковане за ч. 2 ст. 204-1 КУпАП.
Під час судового розгляду справи ОСОБА_1 визнав свою вину у скоєнні правопорушення, щиро розкаявся, просив суворо його не карати, підтвердив обставини, викладені у протоколі.
Суддя, вислухавши пояснення особи, яка притягається до адміністравтиної відповідальності, дослідивши матеріали справи про адміністративне правопорушення, дійшов таких висновків.
Відповідно до ст. 7 КУпАП ніхто не може бути підданий заходу впливу в звʼязку з адміністративним правопорушенням інакше як на підставах і в порядку, встановлених законом. Провадження в справах про адміністративні правопорушення здійснюється на основі суворого додержання законності. Застосування уповноваженими на те органами і посадовими особами заходів адміністративного впливу провадиться в межах їх компетенції, у точній відповідності з законом.
За змістом ст. 9 КУпАП єдиною підставою притягнення особи до адміністративної відповідальності є наявність у її діях (бездіяльності) складу адміністративного правопорушення, яким визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Згідно зі ст. 9 Закону України «Про державний кордон України» перетинання державного кордону України здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством.
Згідно зі ст. 12 Закону України «Про державний кордон України» пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України. Пропуск транспортних засобів, вантажів через державний кордон України провадиться відповідно до законодавства України і міжнародних договорів України. Відповідно до міжнародних договорів України Кабінетом Міністрів України може бути встановлено спрощений порядок пропуску осіб, транспортних засобів, вантажів через державний кордон України. Пропуск осіб, які незаконно перетинають державний кордон України з наміром бути визнаними біженцями чи особами, які потребують додаткового або тимчасового захисту, і у яких відсутні документи, що посвідчують особу, або якщо такі документи є фальшивими, здійснюється без таких документів.
За диспозицією ч. 2 ст. 204-1 КУпАП передбачена адміністративна відповідальність за дії, передбачені ч. 1 ст. 204-1 КУпАП, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті.
Факт адміністративного правопорушення, передбаченого ч. 2 ст. 204-1 КУпАП, підтверджуються протоколом про адміністративне правопорушення; письмовими поясненнями особи, яка притягається до адміністративної відповідальності; рапортом інспектора прикордонної служби 3 категорії ОСОБА_3; розпискою ОСОБА_1 від 06.08.2023; схемою виявлення слідів правопорушення в районі прикордонного знаку № 846; фототаблицями; запитом стосовно здійснення реадмісії відповідно до ст. 5 Угоди між Україною та Європейським Співтовариством про надання дозволу на реадмісію осіб від 18.06.2007; протоколом прикордонно-представницької зустрічі на рівні помічника Прикордонного Уповноваженого України по Волинській ділянці та помічника Прикордонного Уповноваженого Республіки Польщі по Надбужанській дільниці.
Відтак, у діянні ОСОБА_1 вбачаються ознаки адміністративного правопорушення, передбаченого ч. 2 ст. 204-1 КУпАП, докази його вини є переконливими, достатніми, відповідають фактичним обставинам справи. ОСОБА_1 має нести відповідальність за спробу перетинання державного кордону України поза пунктами пропуску через державний кордон України.
Згідно з положеннями ст. 23 КУпАП, адміністративні стягнення є мірою відповідальності і застосовуються з метою виховання особи, яка вчинила адміністративне правопорушення, в дусі додержання законів України, поваги до правил співжиття, а також запобіганню вчинення нових правопорушень, як самим правопорушником, так і іншими особами.
На виконання вимог ст. 33 КУпАП при накладенні адміністративного стягнення судом (суддею) враховується характер вчиненого правопорушення, особу правопорушника, ступінь його вини, майновий стан, обставини, що помʼякшують і обтяжують відповідальність.
З огляду на те, що ОСОБА_1 свою вину у скоєному визнав, щиро покаявся, обставини, які б обтяжували відповідальність ОСОБА_1, не вбачаються, суддя вважає за необхідне застосувати до цієї особи адміністративне стягнення в межах санкції ч. 2 ст. 204-1 КУпАП у виді штрафу в розмірі 500 (пʼятсот) неоподатковуваних мінімумів доходів громадян, що становить 8500 (вісім тисяч пʼятсот) гривень 00 копійок.
Також відповідно до ст. 40-1 КУпАП, ч. 5 ст. 4 Закону України «Про судовий збір» у разі ухвалення судом постанови про накладення адміністративного стягнення з правопорушника стягується в дохід держави судовий збір в розмірі 0, 2 прожиткового мінімуму для працездатних осіб, що становить 536 (пʼятсот тридцять шість) гривень 80 копійок.
Враховуючи викладене, керуючись ч. 2 ст. 204-1, ст. 283, 284, 285 КУпАП, суддя
ПОСТАНОВИВ:
ОСОБА_1 визнати винним у скоєнні адміністративного правопорушення, передбаченого ч. 2 ст. 204-1 КУпАП, та застосувати відносно нього адміністративне стягнення у виді штрафу в розмірі в розмірі 500 (пʼятсот) неоподатковуваних мінімумів доходів громадян, що становить 8500 (вісім тисяч пʼятсот) гривень 00 копійок.
Встановити ОСОБА_1 строк для добровільної сплати визначеної суми штрафу - 15 днів з дня вручення йому цієї постанови.
У разі несплати штрафу правопорушником у встановлений строк стягнути в порядку примусового виконання цієї постанови з ОСОБА_1 в дохід держави подвійний розмір штрафу, визначеного в постанові, тобто 17000 (сімнадцять тисяч) гривень 00 копійок.
Стягнути з ОСОБА_1 на користь держави (отримувач коштів: ГУК у м. Києві /м. Київ/ 22030106; код за ЄДРПОУ: 37993783; банк отримувача: Казначейство України (ЕАП); код банку отримувача (МФО): 899998; рахунок отримувача: UА 908999980313111256000026001; код класифікації доходів бюджету: 22030106) судовий збір в розмірі 536 (пʼятсот тридцять шість) гривень 80 копійок.
Постанова може бути оскаржена особою, яка притягувалась до адміністративної відповідальності, до Волинського апеляційного суду через Іваничівський районний суд Волинської області протягом десяти днів з дня її ухвалення.
Постанова набирає законної сили після спливу встановленого строку на її апеляційне оскарження, якщо апеляційну скаргу не було подано. У разі подання апеляційної скарги постанова, якщо її не скасовано, набирає законної сили після перегляду справи апеляційним судом.
Суддя А. Є. Бєлоусов
=== ENTITIES ===
1:10    CASE_NUMBER        156/822/23
6:1     HEARING_DATE       07 серпня 2023
6:27    COURT_RAYON        Іваничівського
6:57    COURT_OBLAST       Волинської
6:191   VPS                ІНФОРМАЦІЯ_1
7:39    CITIZEN            України
7:297   PASSPORT           України
10:75   VPS                ІНФОРМАЦІЯ_1
11:1    ARR_DATE           06.08.2023
11:14   ARR_TIME           14 год. 50 хв.
11:29   ARR_PLACE          в міжнародному пункті пропуску «Зосін-Устилуг»
11:208  ARR_DATE           06.08.2023
11:227  ARR_TIME           07 год. 05 хв.
11:275  GUARD              прикордонною вартою Республіки Польща
11:344  ZNAK               853
11:402  BORDER_CNTRY       Республіки Польща
11:480  VPS                ІНФОРМАЦІЯ_1
19:389  ZNAK               846
23:263  RESOLUTION         штрафу
23:353  FINE               8500
27:167  RESOLUTION         штрафу
27:267  FINE               8500

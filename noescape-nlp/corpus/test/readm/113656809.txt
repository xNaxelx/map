Єдиний унікальний номер 448/1433/23
Провадження № 3/448/817/23
ПОСТАНОВА
ІМЕНЕМ УКРАЇНИ
22.09.2023 року суддя Мостиського районного суду Львівської області Кічак Ю. В., розглянувши матеріали справи, що надійшли з ІНФОРМАЦІЯ_1, про притягнення до адміністративної відповідальності:
ОСОБА_1, ІНФОРМАЦІЯ_2, уродженця с. Липівка Тисменицького району Івано-Франківської області; проживаючого за адресою: АДРЕСА_1, непрацюючого, паспорт громадянина України для виїзду за кордон серії НОМЕР_1, виданий 17.09.2018 р., органом 2610,
за ч. 2 ст. 204-1 Кодексу України про адміністративне правопорушення (надалі КУпАП),
ВСТАНОВИВ:
ОСОБА_1 18.08.2023 р. о 23:55 год., діючи в складі групи осіб, а саме спільно з громадянами України ОСОБА_2 та ОСОБА_3, вчинив перетинання державного кордону з України в Республіку Польща, поза пунктом пропуску через державний кордон України, на напрямку 527 прикордонного знаку, на ділянці відповідальності відділення інспекторів прикордонної служби «ІНФОРМАЦІЯ_3» відділу прикордонної служби «ІНФОРМАЦІЯ_4», територія Мостиської ОТГ Яворівського району Львівської області, внаслідок чого о 01.30 год. 19.08.2023 р. був затриманий посадовими особами Прикордонної Варти Республіки Польща.
Так, 19.08.2023 р. о 14:36 год. в ПП «Шегині-Медика» під час проведення прикордонно-представницької зустрічі представників прикордонної служби України з представниками Прикордонної Варти Республіки Польща на підставі ст. ст. 3, 5 Угоди між Україною та Європейським Співтовариством «Про реадмісію осіб» (Угоду ратифіковано Законом України № 116-VІ від 15.01.2008 року) ОСОБА_1 був переданий з Республіки Польща на територію України представникам відділу прикордонної служби «ІНФОРМАЦІЯ_4».
Такими своїми діями ОСОБА_1 порушив вимоги ст. 9 Закону України «Про державний кордон України».
Особа, яка притягається до адміністративної відповідальності, - ОСОБА_1 у судове засідання не зʼявився, клопотань про відкладення до суду не надходило.
Суд зазначає, що інформація про дату, час та місце розгляду справи перебуває у відкритому доступі на офіційному сайті суду, а відтак останній мав цікавитись долею справи, добросовісно користуватись наданими йому процесуальними правами. Окрім цього, ОСОБА_1 знав про те, що відносно нього складено протокол про адміністративне правопорушення серії ЗхРУ № 283479 від 19.08.2023 року, а також, що розгляд справи відбудеться в Мостиському районному суді Львівської області.
Суд вважає, що були створені всі умови для реалізації права особи на доступ до правосуддя та приймаючи до уваги те, що ОСОБА_1, будучи повідомленим про дату та час розгляду справи в суді, не зʼявився, суд оцінює таку поведінку ОСОБА_1, як небажання особисто прийняти участь в розгляді справи в суді.
В матеріалах справи міститься заява ОСОБА_1, в якій він зазначив, що провину у вчиненні вищевказаного адміністративного правопорушення визнає та просить суд здійснити розгляд справи у його відсутності.
З огляду на те, що суд позбавлений можливості в рамках Кодексу України про адміністративні правопорушення вживати заходів для забезпечення явки учасників справи в судове засідання, окрім як шляхом направлення судової повістки, а законом передбачений певний строк притягнення особи до адміністративної відповідальності, а також з урахуванням вимог ст. 268 КУпАП, у відповідності до якої присутність особи, яка притягається до адміністративної відповідальності за ч. 2 ст. 204-1 КУпАП, не є обовʼязковою, суд визнав можливим розглянути справу за відсутності в судовому засіданні ОСОБА_1 на підставі наявних у справі доказів.
Слід зазначити, що Європейський суд з прав людини в своїх рішеннях неодноразово констатував, що сторона, яка задіяна в ході судового розгляду справи, зобовʼязана з розумним інтервалом часу сама цікавитися провадженням у її справі, добросовісно користуватися належними їй процесуальними правами та неухильно виконувати процесуальні обовʼязки.
Дослідивши матеріали справи, оцінивши належність, допустимість, достовірність кожного доказу окремо, а також достатність і взаємний звʼязок доказів в їх сукупності, суд приходить до наступного висновку.
Відповідно до ст. 1 КУпАП завданням Кодексу України про адміністративні правопорушення є охорона прав і свобод громадян, власності, конституційного ладу України, прав і законних інтересів підприємств, установ і організацій, встановленого правопорядку, зміцнення законності, запобігання правопорушенням, виховання громадян у дусі точного і неухильного додержання Конституції України і законів України, поваги до прав, честі і гідності інших громадян, до правил співжиття, сумлінного виконання своїх обовʼязків, відповідальності перед суспільством.
У відповідності до положень ст. 248 КУпАП розгляд справи про адміністративне правопорушення здійснюється на засадах рівності перед законом і органом (посадовою особою), який розглядає справу, всіх громадян незалежно від раси, кольору шкіри, політичних, релігійних та інших переконань, статі, етнічного та соціального походження, майнового стану, місця проживання, мови та інших обставин.
Згідно з положеннями ст. ст. 245, 251, 252, 280 КУпАП завданням провадження в справах про адміністративні правопорушення є, зокрема, своєчасно, всебічне, повне і обʼєктивне зʼясування обставин кожної справи, вирішення її в точній відповідності з законом.
Відповідно до ч. 1 ст. 9 КУпАП адміністративним правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Адміністративне правопорушення завжди є протиправною дією (бездіяльністю) тобто діянням, забороненим законом або іншим нормативним правовим актом. Громадянин, що вчиняє протиправну дію, порушує свій конституційний обовʼязок, оскільки норми ч. 1 ст. 68 Конституції України встановлюють, що кожен зобовʼязаний неухильно додержуватися Конституції України та законів України, не посягати на права і свободи, честь і гідність інших людей.
Притягнення особи до адміністративної відповідальності можливе при наявності в її діях складу адміністративного правопорушення, обовʼязковими елементами якого є: обʼєкт, обʼєктивна сторона, субʼєкт, субʼєктивна сторона (вина).
Диспозицією ч. 2 статті 204-1 КУпАП передбачено, що перетинання або спроба перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади, вчинені групою осіб або особою, яку протягом року було піддано адміністративному стягненню за одне з порушень, передбачених частиною першою цієї статті - передбачає адміністративну відповідальність.
Так, обʼєктом цього правопорушення є суспільні відносини у сфері охорони державного кордону України.
Обʼєктивна сторона правопорушення, передбаченого ч. 2 статті 204-1 КУпАП, полягає у перетинанні або спробі перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади, вчинені групою осіб.
Субʼєктивна сторона даного правопорушення визначається ставленням до наслідків і характеризується наявністю вини у формі прямого умислу, тобто коли правопорушник усвідомлює, що він незаконно перетинає державний кордон (вчиняє спробу перетинання державного кордону), передбачає наслідки своїх дій і бажає цього.
Субʼєктом правопорушення може бути громадянин України, іноземець або особа без громадянства.
Відповідно до положень ст. 9 Закону України «Про державний кордон України» перетинання державного кордону України здійснюється на шляхах сполучення через державний кордон з додержанням встановленого порядку. Залізничне, автомобільне, морське, річкове, поромне, повітряне та пішохідне сполучення через державний кордон України здійснюється в пунктах пропуску, що встановлюються Кабінетом Міністрів України відповідно до законодавства і міжнародних договорів України, а також поза пунктами пропуску через державний кордон України у випадках, визначених законодавством. Пункт пропуску через державний кордон України - це спеціально виділена територія на залізничних та автомобільних станціях, у морських і річкових портах, аеропортах (аеродромах) з комплексом будівель, споруд і технічних засобів, де здійснюються прикордонний, митний та інші види контролю і пропуск через державний кордон осіб, транспортних засобів, вантажів та іншого майна.
Статтею 12 даного Закону передбачено, що пропуск осіб, які перетинають державний кордон України, здійснюється органами Державної прикордонної служби України за дійсними документами на право вʼїзду на територію України або виїзду з України.
Згідно п. 1 ст. 6 Закону України «Про прикордонний контроль» перетинання особами, транспортними засобами державного кордону і переміщення через нього вантажів здійснюються лише за умови проходження прикордонного контролю та з дозволу уповноважених службових осіб Державної прикордонної служби України, а у випадках, визначених цим Законом, - посадових осіб Державної прикордонної служби України, якщо інше не передбачено цим Законом
Так, доказами у справі про адміністративне правопорушення є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи.
Винуватість ОСОБА_1 у вчиненому правопорушенні підтверджується такими доказами по справі, безпосередньо дослідженими в судовому засіданні: протоколом про адміністративне правопорушення серії ЗхРУ № 283479 від 19.08.2023 р.; протоколом про адміністративне затримання від 19.08.2023 р.; порядком дій щодо виникнення обстановки на ділянці ВІПС «ІНФОРМАЦІЯ_3» (тип В) ВПС «ІНФОРМАЦІЯ_4» (тип Б) 7-го прикордонного Карпатського загону 18.08.2023 р; іншими документами, доданими до протоколу про адміністративне правопорушення.
При цьому судом враховується також те, що ОСОБА_1 дії працівників прикордонної служби щодо складання відносно нього протоколу про адміністративне правопорушення не оскаржував, доказів неправомірної поведінки останніх та доказів, які б спростовували фактичні дані, що містяться в протоколі про адміністративне правопорушення та додатках до нього, - суду не подав.
Аналізуючи вищенаведені докази, що безпосередньо дослідженні та здобуті в ході розгляду справи про притягнення до адміністративної відповідальності в їх сукупності, приходжу до переконання в доведенні винуватості ОСОБА_1 у перетинанні державного кордону України будь-яким способом поза пунктами пропуску через державний кордон України, вчинене групою осіб, що передбачено ч. 2 ст. 204-1 КУпАП.
Відповідно до ст. 33 КУпАП при накладенні стягнення враховуються характер вчиненого правопорушення, особа порушника, ступінь його вини, майновий стан, обставини, що помʼякшують і обтяжують відповідальність.
Враховуючи характер вчиненого правопорушення, особу порушника, який є громадянином України, ступінь його вини та майновий стан, зокрема ту обставину, що ОСОБА_1 не працевлаштований, відсутність обставин що обтяжують покарання, обставину, що помʼякшує покарання щире каяття, вважаю за доцільне призначити адміністративне стягнення у виді штрафу в мінімальному розмірі, у межах санкції частини другої статті 204-1 КУпАП, а саме в розмірі пʼятисот неоподаткованих мінімумів доходів громадян, що становить 8500 гривень. Таке покарання відповідає вимогам ст. 33 КУпАП та буде необхідним і достатнім для досягнення визначеної ст. 23 КУпАП мети виховного впливу, виправлення правопорушника і запобігання вчинення ним нових правопорушень.
Відповідно до змісту ст. 40-1 КУпАП та ст. 4 Закону України «Про судовий збір» є всі підстави для стягнення з особи, на яку накладено адміністративне стягнення, судового збору в розмірі 0,2 розміру прожиткового мінімуму для працездатних осіб (2684 грн. х 0, 2 = 536,80 грн.).
Керуючись ст. ст. 1, 9, 23, 33-35, 40-1, 245, 251, 252, 280, 283-285 КУпАП, ст. 4 Закону України «Про судовий збір», суддя -
ПОСТАНОВИВ:
Визнати винним ОСОБА_1 у вчиненні адміністративного правопорушення, передбаченого ч. 2 ст. 204-1 КУпАП та призначити йому адміністративне стягнення у виді штрафу у розмірі пʼятисот неоподатковуваних мінімумів доходів громадян, що становить 8500 (вісім тисяч пʼятсот) гривень.
Стягнути з ОСОБА_1 в дохід держави 536 (пʼятсот тридцять шість) гривень 80 коп. судового збору.
Постанова судді у справі про адміністративне правопорушення може бути оскаржена протягом десяти днів з дня її винесення до Львівського апеляційного суду особою, яку притягнуто до адміністративної відповідальності, її законним представником, захисником, потерпілим, його представником.
Постанова судді у справах про адміністративне правопорушення набирає законної сили після закінчення строку подання апеляційної скарги.
Суддя Ю. В. Кічак
=== ENTITIES ===
1:25    CASE_NUMBER        448/1433/23
5:1     HEARING_DATE       22.09.2023
5:23    COURT_RAYON        Мостиського
5:50    COURT_OBLAST       Львівської
6:37    BIRTH_SETTL        Липівка
6:45    BIRTH_RAYON        Тисменицького
6:66    ARR_OBLAST         Івано-Франківської
6:163   PASSPORT           України
9:9     ARR_DATE           18.08.2023
9:25    ARR_TIME           23:55 год.
9:93    CITIZEN            України
9:171   BORDER_CNTRY       Республіку Польща
9:256   ZNAK               527
9:353   VPS                ІНФОРМАЦІЯ_3
9:396   VPS                ІНФОРМАЦІЯ_4
9:421   ARR_GROMADA        Мостиської
9:436   ARR_RAYON          Яворівського
9:456   ARR_OBLAST         Львівської
9:552   GUARD              Прикордонної Варти Республіки Польща
10:6    READM_DATE         19.08.2023
10:169  GUARD              Прикордонної Варти Республіки Польща
10:393  BORDER_CNTRY       Республіки Польща
10:475  VPS                ІНФОРМАЦІЯ_4
13:348  PROTOCOL           ЗхРУ № 283479
13:366  PROTO_DATE         19.08.2023
34:192  PROTOCOL           ЗхРУ № 283479
34:210  PROTO_DATE         19.08.2023
34:271  DET_DATE           19.08.2023
34:343  VPS                ІНФОРМАЦІЯ_3
34:370  VPS                ІНФОРМАЦІЯ_4
38:84   CITIZEN            України
42:156  RESOLUTION         штрафу
42:241  FINE               8500

Справа № 455/1955/23
Провадження № 3/455/1110/2023
ПОСТАНОВА
Іменем України
27 грудня 2023 року м. Старий Самбір
СТАРОСАМБІРСЬКИЙ РАЙОННИЙ СУД ЛЬВІВСЬКОЇ ОБЛАСТІ
в особі судді Титова А. О.,
розглянувши матеріали справ про притягнення до адміністративної відповідальності
ОСОБА_1, ІНФОРМАЦІЯ_1, адреса проживання / перебування: АДРЕСА_1, (далі за текстом Особа, яка притягається до адміністративної відповідальності),
за вчинення адміністративного правопорушення, передбаченого частиною 1 статті 204-1 Кодексу України про адміністративні правопорушення (далі за текстом - КУпАП),
ВСТАНОВИВ:
У протоколі про адміністративне правопорушення серії ЗхРУ № 283242 від 12.09.2023 року, зазначено, що Особа, яка притягається до адміністративної відповідальності вчинила адміністративне правопорушення, передбачене частиною 1 статі 204-1 КУпАП за наступних обставин:
12.09.2023 року ОСОБА_1 вчинив незаконний перетин державного кордону з України в Республіку Польща поза пунктами пропуску через державний кордон України, на напрямку 386 прикордонного знаку, що на території Старосамбірської обʼєднаної територіальної громади самбірського району Львівської області, внаслідок чого цього ж дня, був затриманий посадовими особами Прикордонної Варти Республіки Польща. 12.09.2023 року о 15:10 годині, статей 3, 5 Угоди між Україною та Європейським Співтовариством «Про реадмісію осіб» було передано на територію України представниками відділу прикордонної служби «Смільниця» (тип Б) в пункті пропуску через державний кордон «Смільниця-Кросценко».
Справа про адміністративне правопорушення розглядається в присутності особи, яка притягається до адміністративної відповідальності. Під час відсутності цієї особи справу може бути розглянуто лише у випадках, коли є дані про своєчасне її сповіщення про місце і час розгляду справи і якщо від неї не надійшло клопотання про відкладення розгляду справи (частина 1 статті 268 КУпАП).
В судове засідання призначене на 19.10.2023, ОСОБА_1 викликався шляхом направлення повістки на вказану в протоколі про адміністративне правопорушення адресу: АДРЕСА_1, однак, судова повістка не була вручена адресату у звʼязку з відсутністю адресата за вказаною адресою.
В той же час, з інших матеріалів справи судом було встановлено, що місцем проживання ОСОБА_1 є інша адреса, а саме: АДРЕСА_1, на яку судом направлялись повістки про виклик в судове засідання, призначені на 16.11.2023, 11.12.2023, 27.12.2023 року.
Станом на 16.11.2023 в матеріалах справи були відсутні відомості про вручення Особі, що притягається до адміністративної відповідальності повістки про виклик до суду (інформація про невручення повістки у звʼязку з закінченням терміну зберігання надійшла до суду лише 27.11.2023) у звʼязку з чим, розгляд справи відкладено на 11.12.2023, а в подальшому на 27.12.2023.
Зворотні повідомлення про вручення повісток або інформація про причини невручення повісток про виклики в судове засідання, призначені на 11.12.2023 та 27.12.2023 - станом на 27.12.2023 в матеріалах справи відсутні.
Відповідно до ч. 2 ст. 38 КУпАП, якщо справи про адміністративні правопорушення відповідно до цього Кодексу чи інших законів підвідомчі суду (судді), стягнення може бути накладено не пізніш як через три місяці з дня вчинення правопорушення, а при триваючому правопорушенні - не пізніш як через три місяці з дня його виявлення.
Відповідно до п. 7 ч. 1 ст. 247 КУпАП, провадження в справі про адміністративне правопорушення не може бути розпочато, а розпочате підлягає закриттю, якщо на момент розгляду справи закінчились строки, передбачені ст. 38 КУпАП.
В протоколі про адміністративне правопорушення, датою вчинення правопорушення зазначено 12.09.2023 року, таким чином, станом на 27.12.2023, строк, передбачений ст. 38 КУпАП, сплинув, що відповідно до вимог п. 7 ч. 1 ст. 247 КУпАП є підставою для закриття провадження в справі.
Керуючись ст. ст. 38, 247 КУпАП, суд, -
ПОСТАНОВИВ:
На підставі п. 7 ч. 1 ст. 247 КУпАП закрити провадження у справі про адміністративне правопорушення № 455/1955/23 про притягнення ОСОБА_1, ІНФОРМАЦІЯ_1, до адміністративної відповідальності, передбаченої частиною 1 статті 204-1 КУпАП, у звʼязку з закінченням на момент розгляду справи строків, передбачених ст. 38 КУпАП.
Постанова набирає законної сили після закінчення строку подання апеляційної скарги та може бути оскаржена протягом десяти днів до Львівського апеляційного суду через Старосамбірський районний суд Львівської області.
Суддя Титов А. О.
=== ENTITIES ===
1:10    CASE_NUMBER        455/1955/23
5:1     HEARING_DATE       27 грудня 2023
6:1     COURT_RAYON        СТАРОСАМБІРСЬКИЙ
6:31    COURT_OBLAST       ЛЬВІВСЬКОЇ
12:54   PROTOCOL           ЗхРУ № 283242
12:72   PROTO_DATE         12.09.2023
13:1    ARR_DATE           12.09.2023
13:82   BORDER_CNTRY       Республіку Польща
13:167  ZNAK               386
13:208  ARR_GROMADA        Старосамбірської
13:259  ARR_RAYON          самбірського
13:279  ARR_OBLAST         Львівської
13:361  GUARD              Прикордонної Варти Республіки Польща
13:399  READM_DATE         12.09.2023
13:594  VPS                Смільниця
13:613  READM_PLACE        в пункті пропуску через державний кордон
24:37   RESOLUTION         закрити
24:103  CASE_NUMBER        455/1955/23

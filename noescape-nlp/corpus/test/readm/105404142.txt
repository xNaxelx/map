Єдиний унікальний номер 448/556/22
Провадження № 3/448/313/22
ПОСТАНОВА
ІМЕНЕМ УКРАЇНИ
25.07.2022 м. Мостиська
Мостиський районний суд Львівської області у складі:
головуючої судді Гіряк С. І.
за участі секретаря судового засідання Рушеляк Г. С.,
розглянувши матеріали справи, що надійшли з Відділу прикордонної служби «Шегині» 7-го прикордонного Карпатського загону Західного регіонального управління Державної прикордонної служби Українипро притягнення до адміністративної відповідальності:
ОСОБА_1 (ОСОБА_2), ІНФОРМАЦІЯ_1, громадянина Республіки Польща, уродженця м. Олава Республіки Польща, проживаючого за адресою: АДРЕСА_1, непрацюючого,
за ч. 1 ст. 204 ? Кодексу України про адміністративне правопорушення (надалі КУпАП),
учасники справи:
особа, що притягається до адміністративної відповідальності ОСОБА_1 (ОСОБА_2) не зʼявився,
безпосередньо після закінчення судового розгляду, перебуваючи в нарадчій кімнаті, виніс постанову про наступне:
І. Опис обставин, установлених в ході розгляду справи
02 травня 2022 о 01 годині 25 хвилин ОСОБА_1 (ОСОБА_2) вчинив незаконне перетинання державного кордону з Республіки Польща в Україну перебуваючи в міжнародному пункті пропуску для автомобільного сполучення «Шегині» (піший перехід), Шегинівська ОТГ, Яворівського району Львівської області, а саме громадянин Республіки Польща ОСОБА_1 був виявлений прикордонним нарядом «Контроль за режимом» без відповідних документів, що надають право на перетинання державного кордону в пункті пропуску «Медика», внаслідок чого о 01 год. 30 хв. був затриманий прикордонним нарядом «Старшим зміни прикордонних нарядів у пункті пропуску» від відділення інспекторів прикордонної служби «Шегині» (тип А) відділу прикордонної служби «Шегині» (тип Б) 7 прикордонного Карпатського загону. Своїми діями гр. Республіки Польща ОСОБА_1 (ОСОБА_2), порушив вимоги статті 9 ЗУ «Про державний кордон України» від 04.11.1991 та пункту 1 статті 6 ЗУ «Про прикордонний контроль» від 05.11.1999, тобто вчинив правопорушення відповідальність за яке передбачена ч. 1 ст. 204-1 КУпАП.
ІІ. Пояснення осіб, які беруть участь у провадженні в справі про адміністративне правопорушення
Особа, яка притягається до адміністративної відповідальності, ОСОБА_1 (ОСОБА_2) в судове засідання не зʼявився, проте в матеріалах справи міститься його заява, в якій останній просить суд справу розглянути у його відсутності та зазначає, що провину визнає.
Відповідно до положень ст. 268 КУпАП при розгляді даної категорії адміністративних справ участь особи, щодо якої розглядається справа не обовʼязкова.
Враховуючи вищенаведене, вбачаю за можливе розглянути дану справу за відсутності особи, яка притягається до адміністративної відповідальності.
ІІІ. Застосоване Судом законодавство
Відповідно до ст. 1 КУпАП завданням Кодексу України про адміністративні правопорушення є охорона прав і свобод громадян, власності, конституційного ладу України, прав і законних інтересів підприємств, установ і організацій, встановленого правопорядку, зміцнення законності, запобігання правопорушенням, виховання громадян у дусі точного і неухильного додержання Конституції України і законів України, поваги до прав, честі і гідності інших громадян, до правил співжиття, сумлінного виконання своїх обовʼязків, відповідальності перед суспільством.
Відповідно до ст. 9 КУпАП, правопорушенням (проступком) визнається протиправна, винна (умисна або необережна) дія чи бездіяльність, яка посягає на громадський порядок, власність, права і свободи громадян, на встановлений порядок управління і за яку законом передбачено адміністративну відповідальність.
Згідно з положеннями ст. 245, 252, 280 КУпАП завданням провадження в справах про адміністративні правопорушення є, зокрема, своєчасно, всебічне, повне і обʼєктивне зʼясування обставин кожної справи, вирішення її в точній відповідності з законом.
У ст. 251 КУпАП зазначено, що доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненнями особи, яка притягується до адміністративної відповідальності, потерпілих, свідків, висновком експерта, речовими доказами, показаннями технічних приладів та технічних засобів, що мають функції фото - і кінозйомки, відеозапису чи засобів фото - і кінозйомки, відеозапису, які використовуються при нагляді за виконанням правил, норм і стандартів, що стосуються забезпечення безпеки дорожнього руху, протоколом про вилучення речей і документів, а також іншими документами.
Згідно ст. 280 КУпАП орган (посадова особа) при розгляді справи про адміністративне правопорушення зобовʼязаний зʼясувати: чи було вчинено адміністративне правопорушення, чи винна дана особа в його вчиненні, а також зʼясувати інші обставини, що мають значення для правильного вирішення справи.
Диспозицією статті 204 ? КУпАП передбачено, що перетинання або спроба перетинання державного кордону України будь-яким способом поза пунктами пропуску через державний кордон України або в пунктах пропуску через державний кордон України без відповідних документів або з використанням підробленого документа чи таких, що містять недостовірні відомості про особу, чи без дозволу відповідних органів влади, передбачає адміністративну відповідальність.
ІV. Висновок Суду
Факт вчинення ОСОБА_1 (ОСОБА_2), вищевказаного правопорушення підтверджується: протоколом про адміністративне правопорушення серій ЗхРУ № 136349 від 02.05.2022; протоколом про адміністративне затримання від 02.05.2022; письмовими поясненнями ОСОБА_1 (ОСОБА_2); довідкою - витягом з ІТС «Гарт - 5» впс «Шегині» від 02.05.2022; протоколом реадмісії / допуску від 02.05.2022; рапортом інспектора прикордонної служби 2 категорії 3 групи інспекторів прикордонного контролю ВІПС «Шегині» (тип А) впс «Шегині» (тип Б) штаб сержанта І. Попович від 02.05.2022; рапортом старшого зміни прикордонних нарядів старшого лейтенанта О. Павлюк від 02.05.2022 та іншими документами, доданими до протоколу. Крім того, до матеріалів справи долучена заява ОСОБА_1 (ОСОБА_2), у якій він зазначає, що свою вину визнає, вказує, що законодавство України в подальшому порушувати не буде.
При цьому судом враховується також те, що ОСОБА_1 (ОСОБА_2), дії працівників прикордонної служби щодо складання відносно нього протоколу про адміністративне правопорушення не оскаржував, доказів неправомірної поведінки останніх та доказів, які б спростовували фактичні дані, що містяться в протоколі про адміністративне правопорушення та додатках до нього, суду не скеровував.
Аналізуючи наведені докази та дослідивши матеріали справи, оцінивши належність, допустимість, достовірність кожного доказу окремо, а також достатність і взаємний звʼязок доказів в їх сукупності, приходжу до переконання в доведенні винуватості ОСОБА_1 (ОСОБА_2), у незаконному перетинанні державного кордону України без відповідних документів, що надають право на перетинання державного кордону, за що передбачено відповідальність за ч. 1 ст. 204 ? КУпАП.
V. Накладення адміністративного стягнення.
Обставиною, що помʼякшує відповідальність за адміністративне правопорушення відповідно до статті 34 КУпАП є щире каяття.
Суд констатує відсутність обставин, що у відповідності до ст. 35 КУпАП обтяжують відповідальність ОСОБА_1 (ОСОБА_2) за адміністративне правопорушення.
Згідно із ст. 22 КУпАП при малозначності вчиненого адміністративного правопорушення орган (посадова особа), уповноважений розглядати справу, може звільнити порушника від адміністративної відповідальності і обмежитись усним зауваженням.
Враховуючи характер вчиненого правопорушення, зокрема те, що наслідки такого не завдали значної шкоди суспільним або державним інтересам, правам та свободам інших осіб, беручи до уваги особу порушника, ступінь його вини та майновий стан, наявність щирого каяття у вчиненому правопорушенні, як обставини, що помʼякшує адміністративну відповідальність, а також відсутність обставин, що обтяжують відповідальність, вважаю за доцільне на підставі ст. 22 КУпАП звільнити ОСОБА_1 (ОСОБА_2) від адміністративної відповідальності, обмежившись усним зауваженням.
Згідно ч. 2 ст. 284 КУпАП, при оголошенні усного зауваження виноситься постанова про закриття провадження у справі про адміністративне правопорушення.
Враховуючи наведену норму права, приходжу до висновку, що провадження по даній справі про адміністративне правопорушення, передбачене ч. 1 ст. 204 ? КУпАП щодо ОСОБА_1 (ОСОБА_2) підлягає закриттю.
VІ. Судові витрати
Приймаючи до уваги те, що згідно із ст. 40-1 КУпАП та Законом України «Про судовий збір», судовий збір з особи може бути стягнуто у розмірі 0,2 розміру прожиткового мінімуму для працездатних осіб лише у разі ухвалення судом постанови про накладення адміністративного стягнення, суд, звільняючи ОСОБА_1 (ОСОБА_2) від адміністративної відповідальності, вважає що судовий збір у розмірі 496,20 грн. стягненню з особи, яка звільнена від адміністративної відповідальності не підлягає.
Керуючись ч. 1 ст. 204 ?, ст. 22, 34, 35, 40-1, 283-285 КУпАП, ст. 4 Закону України «Про судовий збір», Суд
ПОСТАНОВИВ:
1. ОСОБА_1 (ОСОБА_2), ІНФОРМАЦІЯ_1, визнати винним у вчиненні адміністративного правопорушення, передбаченого ч. 1 ст. 204 ? Кодексу України про адміністративні правопорушення.
2. Адміністративну справу відносно ОСОБА_1 (ОСОБА_2), ІНФОРМАЦІЯ_1, провадженням закрити та звільнити останнього від адміністративної відповідальності на підставі ст. 22 КУпАП, обмежившись усним зауваженням.
3. Судові витрати по справі віднести за рахунок держави.
4. Постанова може бути оскаржена особою, щодо якої її винесено, її захисником безпосередньо до Львівського апеляційного суду протягом десяти днів з дня її винесення.
Постанова набирає законної сили після закінчення строку подання апеляційної скарги.
Постанова суду виготовлена та підписана суддею 25.07.2022.
Суддя Світлана ГІРЯК
Постанова набрала законної сили:
«_____» ____________ 20 __ р.
=== ENTITIES ===
1:25    CASE_NUMBER        448/556/22
5:1     HEARING_DATE       25.07.2022
6:1     COURT_RAYON        Мостиський
6:25    COURT_OBLAST       Львівської
9:74    VPS                Шегині
10:46   CITIZEN            Республіки Польща
10:78   BIRTH_SETTL        Олава
10:84   BIRTH_OBLAST       Республіки
16:1    ARR_DATE           02 травня 2022
16:18   ARR_TIME           01 годині 25 хвилин
16:106  BORDER_CNTRY       Республіки Польща
16:146  READM_PLACE        в міжнародному пункті пропуску для автомобільного сполучення «Шегині»
16:250  ARR_RAYON          Яворівського
16:270  BIRTH_OBLAST       Львівської
16:308  CITIZEN            Республіки Польща
16:370  GUARD              Контроль за режимом
16:470  ARR_PLACE          в пункті пропуску «Медика»
16:515  ARR_TIME           01 год. 30 хв.
16:602  ARR_PLACE          у пункті пропуску
16:669  VPS                Шегині
16:714  VPS                Шегині
16:784  CITIZEN            Республіки Польща
29:132  PROTOCOL           ЗхРУ № 136349
29:150  PROTO_DATE         02.05.2022
29:208  DET_DATE           02.05.2022
29:303  VPS                Шегині
29:362  READM_DATE         02.05.2022
29:475  VPS                Шегині
29:496  VPS                Шегині
44:82   RESOLUTION         закрити
